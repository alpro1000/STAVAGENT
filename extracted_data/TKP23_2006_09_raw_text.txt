Správa železniční dopravní cesty, státní organizace
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 23
SANACE INŽENÝRSKÝCH OBJEKTŮ
Třetí - aktualizované vydání
změna č. 5
Schváleno I. náměstkem generálního ředitele SŽDC
č.j.: 5584 ze dne 16.2.2006
Účinnost od 1.9.2006
Praha 2006
Tato publikace ani žádná její část nesmí být reprodukována, uložena ve vyhledávacím
systému nebo přenášena, a to v žádné formě a žádnými prostředky elektronickými,
fotokopírovacími či jinými, bez předchozího písemného svolení vydavatele.
Výhradní distributor: České dráhy, a. s., Technická ústředna Českých drah
SATT - oddělení typové dokumentace
Nerudova l
772 58 Olomouc
Obsah
23.1 ÚVOD 3
23.1.1 Základní ustanovení 3
23.1.2 Cíle a strategie sanací inženýrských konstrukcí 4
23.1.3 Stavebně technický průzkum 5
23.1.4 Příprava stavebního počinu 6
23.1.5 Požadavky na dodavatele 7
23.2 POPIS A KVALITA STAVEBNÍCH MATERIÁLŮ 7
23.2.1 Tradiční materiály 8
23.2.2 Adhezní můstky 9
23.2.3 Správkové malty 10
23.2.4 Povrchové ochranné systémy 11
23.2.5 Injektážní hmoty 13
23.2.6 Nové materiály 13
23.3 TECHNOLOGICKÉ POSTUPY PRACÍ 14
23.3.1 Sanace betonových konstrukcí 14
23.3.1.1 Předúprava betonu 14
23.3.1.2 Předúprava výztuže 16
23.3.1.3 Sanace výztuže 17
23.3.1.4 Sanace betonu 20
23.3.1.5 Injektáže 27
23.3.2 Sanace zděných konstrukcí 32
23.3.2.1 Spárování 33
23.3.2.2 Injektování 33
23.3.2.3 Přezdívání 34
23.3.2.4 Plombování 34
23.3.2.5 Spínání a stahování 35
23.3.2.6 Povrchová ochrana 35
23.4 DODÁVKA, SKLADOVÁNÍ A PRŮKAZNÍ ZKOUŠKY 36
23.4.1 Dodávka a skladování 36
23.4.2 Průkazní zkoušky 36
23. 5 ODEBÍRÁNÍ VZORKŮ A KONTROLNÍ ZKOUŠKY 40
23.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY 42
23.7 KLIMATICKÁ OMEZENÍ 43
23.8 ODSOUHLASENÍ A PŘEVZETÍ PRACÍ 43
23.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 43
23.10 EKOLOGIE 44
23.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 44
23.12 SOUVISEJÍCÍ NORMY A PŘEDPISY 44
23.12.1 Technické normy 44
23.12.2 Předpisy 46
23.12.3 Související kapitoly TKP 46
1
Příloha 1 Výklad pojmů 47
Příloha 2 Stavebně technický průzkum 50
Příloha 3 Netradiční zkušební postupy 53
2
23.1 ÚVOD
Kapitola 23 TKP se zabývá sanacemi inženýrských objektů, které jsou součástí železniční infrastruktury.
Inženýrskými objekty se pro potřeby této kapitoly rozumí především stavby železničního spodku (mosty,
propustky, tunely, zdi). V přiměřeném rozsahu lze tuto kapitolu využít i pro sanace pozemních staveb (výpravní
budovy, nástupištní přístřešky apod.).
Kapitola 23 TKP je použitelná pro sanace objektů realizovaných z prostého betonu, železobetonu, předpjatého
betonu a zdiva.
Kapitola 23 TKP pojednává uceleně o celém sanačním procesu, který by měl být navržen a proveden tak, aby
sanace byla realizována efektivně, tj. aby se při vynaložení přiměřených prostředků co nejvýrazněji prodloužila
životnost inženýrského díla.
Tato kapitola vychází a navazuje na ustanovení definice a pojmy kapitoly 1 TKP "Všeobecně". Kapitola 23 TKP
a kapitola 1 TKP musí být používány jako nedílné součásti.
Sanace inženýrských konstrukcí jsou však v mnoha bodech specifickou oblastí a při tvorbě technických
a kvalitativních podmínek pro sanace nelze vždy uplatnit smluvně taxativní dikci textu. To vede ke snaze
poskytnout uživateli základní, ale co nejkomplexnější informace nejen o realizaci, ale i o metodice plánování
a přípravy sanačních prací včetně kontroly kvality. Platnost příslušných předpisů a podmínek pro přípravu staveb
tím není nijak změněna. Konkrétní podmínky pro konkrétní stavbu musí být vždy obsahem projektové
dokumentace.
U složitějších úkolů se doporučuje řešení konzultovat se specialisty a konfrontovat s nejaktuálnějším stavem
poznání a Evropskými normami. Výsledek sanace může být značně ovlivněn správnou volbou materiálů
a výběrem vhodné technologie, které jsou z velké části závislé na výběru zhotovitele a dopracování projektové
dokumentace v rámci dokumentace dodavatele. Z těchto důvodů se doporučuje u složitějších sanací nebo sanací
významných svým rozsahem zpracování nezávislého posudku dokumentace zhotovitele.
V případě požadavku na použití netradičních materiálů nebo technologií se vypracují zvláštní technické
kvalitativní podmínky (ZTKP). Povinnost vypracovat ZTKP přísluší iniciátorovi použití těchto materiálů nebo
technologií (zadavatel, projektant, dodavatel).
Vzhledem k stále probíhajícímu dynamickému vývoji v oboru sanací konstrukcí a nutnosti zasazení této kapitoly
do širších souvislostí je základní text doplněn přílohami, které slouží k definování některých pojmů (Příloha 1),
stanovení základních požadavků na stavebně technický průzkum (Příloha 2) a k popisu nenormových zkušebních
postupů (Příloha 3).
23.1.1 Základní ustanovení
Tato kapitola TKP se vztahuje na sanační zásahy, jejichž cílem je:
– obnovit statickou funkčnost konstrukčních prvků,
– obnovit homogenitu prvků narušených trhlinami,
– obnovit schopnost konstrukce odolávat průnikům vody,
– zastavit korozní procesy na výztuži,
– obnovit statickou funkčnost degradovaných vrstev,
– obnovit původní rozměry konstrukce,
– obnovit estetický vzhled konstrukce.
Při posuzování zbytkové životnosti sanovaných konstrukcí je třeba vždy realisticky posoudit efekt provedených
sanačních zásahů. V některých případech nelze počítat s plným obnovením funkčních parametrů konstrukce,
které by odpovídaly stavu po jejím uvedení do provozu.
Součástí úvodního rozhodovacího procesu musí být vždy posouzení, zdali efektivní alternativou není výstavba
inženýrského objektu nového.
3
Součástí rozhodovacího procesu musí být posouzení finanční náročnosti alternativních variant sanace ve fázi
přípravné dokumentace.
Součástí procesu sanace musí být i garanční kontroly sanace tak, aby se dodatečně ověřilo (obvykle před
uplynutím záruční doby), že sanace byla navržena a provedena kompetentně. Výsledky těchto kontrol by měly
být vyhodnoceny a využívány k formulování sanačních strategií v budoucnu.
Tato kapitola TKP není primárně určena pro zesilování inženýrských objektů a rekonstrukce související se
změnou jejich zatížitelnosti nebo charakteru užívání. Při těchto pracích však může být přiměřeně využita.
Některé postupy zesilování jsou uvedeny i v této kapitole. Obecně je však nutné vždy dodržovat kapitoly 17, 18
a 20, případně 24 TKP.
Tato kapitola neřeší konstrukční souvislosti, které musí být řešeny projektovou dokumentací na základě
průzkumů příslušného charakteru. Použití technologií uvedených v této kapitole musí vždy předcházet posouzení
možných příčin degradace objektu nebo konstrukčního prvku. Rozhodnutí o způsobu sanace konstrukce musí být
provedeno v souvislostech uvažujících statické působení, konstrukční uspořádání, účel a využitelnost konstrukce
a také s ohledem na estetické požadavky výsledného efektu sanačního zásahu.
Jedním z podkladů pro sanace prvků inženýrských konstrukcí se statickou funkcí musí být statické posouzení.
V případě pochybností o zatížitelnosti stávajícího objektu nebo je-li součástí sanace zesilování konstrukce musí
projektu stavby předcházet zpracování statického přepočtu.
Při veškerých činnostech popisovaných v této kapitole TKP je třeba respektovat platné ČSN i návazné technické
normy a předpisy (TNP) zadavatele. V případě rozporu mezi ustanoveními této kapitoly TKP a ČSN nebo
ostatních TNP platí ustanovení těchto TKP.
23.1.2 Cíle a strategie sanací inženýrských konstrukcí
Hlavním cílem sanace betonu a zdiva je především zastavit nebo zpomalit korozní procesy, probíhající
v konstrukčních prvcích, obnovit jejich původní rozměry, homogenitu i požadovaný estetický vzhled
a prodloužit jejich trvanlivost.
Projektová dokumentace musí vždy zohlednit příčiny degradace konstrukce a zajistit odstranění nebo
minimalizaci jejich účinků. V těchto souvislostech je nutné respektovat příslušná ustanovení kapitol 17, 18, 20
a 22, případně kapitoly 25 TKP.
Je nutné preventivně posuzovat stav konstrukce ve vhodných intervalech a aktuální výsledky archivovat (musí
být zaveden systém dohlédací činnosti a jejího evidování).
Pokud se zjistí vady nebo poruchy, mají se provést další posouzení, ve kterých se stanoví rozsah vad a poruch
a jejich příčiny. Obvykle je potřebné provedení jak zkoušek přímo na místě, tak i zkoušek laboratorních,
prostřednictvím stavebně technického průzkumu (STP).
Za primární zdroj ohrožení konstrukcí staveb železničního spodku je považováno působení vody v různých
modifikacích spolu s účinky mrazových cyklů. Z tohoto důvodu se za prioritní považuje zajištění konstrukce
proti průsakům vody.
Projektová dokumentace musí řešit ochranu před působením vody a mrazu komplexně. Komplexním postupem
se rozumí v první řadě zajištění odvedení vody z dosahu konstrukčních prvků a jejich následná ochrana. Ta může
být zajištěna vlastní odolností konstrukčního materiálu nebo bariérovou ochranou příslušných částí konstrukce
před pronikáním vody (izolační souvrství). Odolnost samotných části konstrukce lze dosáhnout volbou
kvalitních materiálů nebo jejich dodatečnou ochranou speciálními hmotami (povrchové ochranné systémy).
Sanace betonových a zděných konstrukcí lze členit do čtyř kategorií podle požadavků, které jsou na
sanace kladeny a cílů, které jsou sanací sledovány:
– preventivní (profylaktický) zásah na dosud korozně nepoškozené a staticky zcela vyhovující
konstrukci, jehož jediným cílem je v předstihu s co nejmenšími náklady prodloužit životnost
objektu,
– ochrana a oprava, jejímž cílem je obnovit estetický vzhled konstrukce, zejména z hlediska
barevného řešení, tento zásah je pochopitelně současně využíván i k prodloužení životnosti
objektu,
– sanační zásah na korozně poškozené konstrukci, která však po statické stránce stále vyhovuje;
cílem tohoto typu sanace je zastavit pokračování korozních procesů, obnovit estetický vzhled
konstrukce i veškeré její další užitné parametry,
4
– sanační zásah, kdy v důsledku korozních procesů je již ohrožena nejen životnost konstrukce,
ale i její statická bezpečnost; konstrukci je třeba zesílit např. přidáním nové výztuže; tento typ
sanace připadá v úvahu i tehdy, mají-li být změněny užitné parametry objektu, tj. např.
zvětšena zatížitelnost.
Při rozhodování o činnosti, která má splnit všechny budoucí požadavky na životnost celé konstrukce, je nutné
analyzovat všechny navržené postupy. Zde je potřeba zohlednit řadu faktorů, které jsou následně na konstrukci
kladeny.
Základní faktory, které ovlivňují výběr vhodných variant řešení jsou:
– předpokládané využití, návrhová a provozní životnost konstrukce,
– konstrukční hlediska,
– požadované funkční parametry (včetně např. požární odolnosti a vodotěsnosti),
– pravděpodobná dlouhodobá funkčnost provedené ochrany a opravy,
– možnosti pro dodatečnou ochranu, opravu a sledování,
– počet a náklady opakovaných sanací, předpokládaných během návrhové životnosti konstrukce,
– náklady a způsob financování variantních ochranných a sanačních opatření, včetně budoucí
údržby a zabezpečení finančních prostředků na ni,
– vlastnosti a možné způsoby předúpravy podkladu,
– vzhled ošetřené nebo opravené konstrukce,
– ekologická a hygienická hlediska,
– zdravotní a bezpečnostní hlediska.
Postup řešení problémů souvisejících se sanací betonu a zdiva zahrnuje rozbor, strategii, návrh sanace a její
realizaci. Je nutné provést souhrnné posouzení celého spektra příčin i důsledků poškození. Výsledky
vyhodnocení, spolu s potřebami nebo požadavky uživatele, poskytují potřebné informace pro návrh projektu
sanace. Konečný návrh představuje řešení, které zohledňuje trvanlivost, proveditelnost a kompatibilitu se
stávající konstrukcí.
Nejdůležitější součástí návrhu sanace je výběr vhodných zásad ochrany a opravy. Proto je vhodné připravit
několik variantních řešení, vycházejících z odborného posouzení, z nichž se následně provede konečný výběr.
Pro všechny vybrané zásady se stanoví vhodné metody, včetně kvalitativních požadavků pro navrhované
metody, kde se definuje uvažované použití výrobků a systémů.
Provádění prací se musí svěřit dodavateli s dostatečnou a prokazatelnou zkušeností s prováděním daného druhu
sanací.
Musí se vytvořit takový systém kontroly jakosti, který zajistí splnění specifikovaných kvalitativních požadavků
a výběr správných metod pro sanaci.
Musí se stanovit příslušné podmínky pro přejímku. Veškerá dokumentace, týkající se sanace, se má uchovávat
v příslušném systému řízení projektu.
23.1.3 Stavebně technický průzkum
Stavebně technický průzkum (STP) je nezbytným podkladem pro zpracování projektu sanace a pro její
objektivní ocenění.
STP se člení na etapy. Rozsah jednotlivých etap je dán především předpokládaným rozsahem stavebního počinu.
Rozsah jednotlivých etap je třeba přizpůsobovat závěrům předchozí etapy a závěrům předchozího stupně
projekční přípravy.
Pro každou etapu STP musí být vždy zpracován projekt STP. Projekt STP musí být odsouhlasen projektantem
příslušného stupně projektové přípravy, který bude jeho závěry využívat.
Podrobnosti týkající se STP a požadavky na minimální rozsah závěrečné zprávy z STP jsou uvedeny v příloze 2.
5
23.1.4 Příprava stavebního počinu
Příprava stavebního počinu se řídí příslušnými předpisy a podmínkami zadavatele.
Projektová dokumentace sanace by měla být vždy zpracována v dostatečném předstihu před výběrovým řízením,
resp. před realizací sanace. Optimální situace je, aby projekt sanace byl zpracován v roce předcházejícím
předpokládanému datu realizace sanačního zásahu.
Podkladem pro vypracování projektové dokumentace sanace jsou:
– stavebně technický průzkum, resp. zpráva o výsledcích STP,
– původní (archivní) dokumentace objektu nebo dokumentace skutečného provedení,
– závěry z dohlédací činnosti,
– vzorové listy a další normativní podklady z doby výstavby objektu,
– požadavky investora na funkčnost a zbytkovou životnost konstrukce po provedeném sanačním
zásahu,
– stanovisko investora k možnosti zpřístupnění konstrukce,
– požadavky investora na možnosti výluky provozu na konstrukci,
– požadavky investora na estetický vzhled resp. barevné vyznění konstrukce,
– případné požadavky státních institucí (např. památkového úřadu, pokud je sanovaná
konstrukce technickou památkou apod.).
Projektová dokumentace musí obsahovat:
– popis systému sanace (druhy, pořadí a tloušťky vrstev, úprava povrchu před nanášením,
konkrétní způsob nanášení, způsob úpravy povrchu, metoda ošetřování pro konkrétní systém
a stanoviště, orientační harmonogram prací, zejména s ohledem na klimatické podmínky ve
vazbě na použité sanační hmoty),
– požadavky na parametry jednotlivých materiálů z hlediska jejich funkce v sanačním systému,
z hlediska jakosti a případné vzájemné nezaměnitelnosti v rámci konkrétních sanačních hmot,
– doporučení jednotlivých technologických operací, které se jeví jako vhodné pro konkrétní typ
konstrukce, a výpis technologií, které se nedoporučují,
– doporučení jednotlivých výrobků a hmot pro sanaci z hlediska jejich parametrů,
– popis systému protikorozní ochrany oceli (druhy a tloušťky vrstev, předúprava povrchu) pro
konkrétní objekt, specifikaci betonářské výztuže, předpínací výztuže, ocelových prvků systému
předpětí a tuhé výztuže,
– další použité postupy prací a údaje o prvcích systému na konkrétním objektu, které mají
význam pro zamýšlenou ochranu a opravu a vliv na jakost dodávky,
– způsob likvidace vybouraných hmot, odstraněných vrstev, obalů, zbytků aplikovaných hmot
a odpadů u konkrétního objektu,
– požadavky na záruky a údržbu,
– požadavky na průkazní a kontrolní zkoušky a na referenční plochy,
– předpokládaný rozsah výměr.
Dokumentace dodavatele
Rozsah dokumentace dodavatele je určen potřebou dalšího rozpracování projektové dokumentace pro účely
stanovení konkrétních materiálů a pracovních postupů včetně požadavků na kontrolní činnost a systém jakosti.
Požadavky zadavatele na rozsah dokumentace dodavatele musí být uvedeny v zadání stavby. Vždy je nutno
zpracovat Technologický předpis.
Technologický předpis musí respektovat technologické postupy výrobce příslušných sanačních materiálů,
případně technické listy výrobců hmot (stavebních výrobků). Technologický předpis musí obsahovat kontrolní
a zkušební plán pro vlastní kontrolní zkoušky a měření zhotovitele pro konkrétní objekt, druhy a rozsah
referenčních ploch.
Dodavatel vybere a navrhne konkrétní materiál podle požadavků projektové dokumentace. Navržený výběr musí
být odsouhlasen autorským dozorem.
6
Technologický předpis musí odsouhlasit zodpovědný zástupce zadavatele (obvykle stavební dozor) a to na
podkladě souhlasného stanoviska autorského dozoru.
23.1.5 Požadavky na dodavatele
Dodavatel musí prokázat způsobilost pracovníků, strojního zařízení, skladování, dopravy, kontrolního systému
a dalších činností, které mohou ovlivnit jakost sanace betonových konstrukcí. V dokumentu systému jakosti
musí být doloženy předpokládané technické postupy oprav.
Dodavatel musí prokázat ověřitelnými referencemi, že má s technologiemi použitými v rámci projektu sanace
víceleté zkušenosti a dosáhl uspokojivých výsledků.
Dodavatel musí prokázat u všech vedoucích a středních řídících pracovníků odbornou způsobilost
k požadovaným úkonům; u řídících pracovníků např. osvědčení o autorizaci a doklad o úspěšném absolvování
speciálních kurzů u akreditovaných pracovišť, znalecké oprávnění, sdělení o praxi v dané činnosti apod.
Autorizace není striktně vyžadována, protože specifická autorizace pro sanační práce není udělována.
Předpokládá se, že autorizace osob řídících sanační práce může být vydána pro příslušné autorizační okruhy dle
staveb, které jsou sanovány (mosty a inženýrské stavby, pozemní stavby apod.). Jako rozhodující kvalifikační
předpoklad pro řízení sanačních prací je praxe v oboru sanací inženýrských konstrukcí. U dělnických profesí
doklad o úspěšném absolvování speciálních kurzů a potvrzení o praxi v dané činnosti pro pracovníky provádějící
specializované sanační práce.
Zadavatel má právo vyžadovat jmenovitou kontrolu přítomnosti pracovníků u nichž byla dodavatelem prokázána
kvalifikace. Zadavatel má právo přerušit práce nebo práce nepřevzít, pokud budou vykonávány pracovníky
u nichž nebyla prokázána praxe a proškolení pro provádění příslušných sanačních postupů.
Zadavatel má právo vyžadovat od dodavatele údaje o zkušenostech a kvalifikaci personálu, který se bude podílet
na sanaci kdykoliv v průběhu její realizace. U významnějších sanačních zásahů si investor může vymínit, že ve
stavebním deníku budou pracovníci, přítomní na stavbě, uváděni jmenovitě.
Jakákoliv změna v personálním obsazení stavby, změna subdodavatelů, změna plánu jakosti či rozsahu
prováděných kontrolních zkoušek musí být předem odsouhlasena zadavatelem.
Požadavky na rozsah praxe a proškolení musí být uvedeny v zadání stavby. Požadavky na reference a jejich
rozsah a obsah musí být také stanoveny v zadání stavby.
Seznam referencí musí zejména obsahovat:
– informace o sanacích podobných staveb s případným vyjádřením provozovatele resp.
s výsledky pozáručních kontrol,
– popis rozsahu a formy účasti na uváděných referenčních stavbách zejména pokud se týče
procentuálního podílu vlastních činností.
Reference mohou být též prokázány odbornými články nebo příspěvky o provedených sanacích, pokud jsou
předchozí body jejich součástí.
Zhotovitel musí dále prokázat, jakým způsobem zabezpečuje jakost práce resp. jaký systém jakosti má zavedený.
Požadavek na certifikaci zavedeného systému jakosti, pokud se vyžaduje, musí být uveden v zadání stavby.
Pro konkrétní sanační akci zpracuje zhotovitel plán zabezpečení jakosti, zaměřený na požadované technologie
a druhy oprav a konkretizovaný pro dané podmínky při opravě konstrukce. Plán jakosti musí obsahovat také
kontrolní a zkušební plán, tj. druhy a počty zkoušek, kterými zhotovitel bude sám kontrolovat kvalitu
jednotlivých technologických operací.
Rozsah plánu zabezpečení jakosti se vždy přiměřeně upraví podle skutečného rozsahu sanačního zásahu.
23.2 POPIS A KVALITA STAVEBNÍCH MATERIÁLŮ
Materiály pro sanace jak co do typu, tak kvality jsou vždy předepsány projektovou dokumentací. K volbě
materiálu pro sanace se může vyjadřovat technický úsek investora i vybraný zhotovitel.
Technické parametry materiálu pro sanace prokazuje dodavatel materiálu prohlášením o shodě, protokoly
zkoušek materiálů z akreditované laboratoře (průkazní zkoušky) a dle požadavků zadavatele i prokazatelnými
referencemi o použití a dlouhodobé spolehlivosti funkce materiálů na srovnatelně sanované konstrukci
(viz. kap 23.1.5).
7
Technické parametry materiálů musí splňovat kromě požadavků projektu hodnoty uvedené v přiložených
tabulkách č. 23-1 a 23-2.
Parametry použitých materiálů pro sanace se při realizaci průběžně ověřují kontrolními zkouškami prováděnými
na zhotoviteli nezávislou autorizovanou právnickou nebo fyzickou osobou (viz kap. 23.5).
Dodávky materiálu pro sanace jsou na stavbě evidovány prostřednictvím dodacích listů, které jsou archivovány
a jejich kopie jsou součástí předávací dokumentace díla.
Dodací list musí obsahovat minimálně tyto údaje:
– přesné označení materiálu,
– způsob balení materiálu,
– celkovou hmotnost dodávky,
– datum výroby materiálu,
– čísla výrobních šarží, pokud je materiál takto označen.
Použití materiálu je zaznamenáváno do stavebního deníku s uvedením:
– přesného označení materiálů,
– spotřebovaného množství,
– způsobu aplikace.
Na vyžádání objednatele lze evidovat skutečnou spotřebu materiálu skladováním a evidencí prázdných obalů.
Jednotlivé materiály musí mít přiměřeným způsobem prokázán jejich vliv na životní prostředí včetně rizik
vyplývajících z jejich užití. Za dostatečný doklad se považuje tzv. Bezpečnostní list materiálu (viz. kap. 23.11).
Zhotovitel musí veškeré materiály skladovat podle běžných zásad nebo pokynů výrobce obsažených
v Technickém listu. Zhotovitel musí doložit ekologickou likvidaci obalů (viz kap. 23.10).
K sanacím inženýrských objektů se používá široké spektrum tradičních hmot i speciálních materiálů. V závislosti
na době, po kterou jsou s daným typem materiálu zkušenosti, je třeba prověřovat údaje o jeho parametrech,
předpokládané životnosti a stárnutí. Za výběr materiálu a požadavky na něj kladené zodpovídá především
projektant. Jen on zná všechny souvislosti konstrukčního řešení a je tedy kompetentní posuzovat vhodnost
či nevhodnost materiálu pro navržený konstrukční resp. sanační systém.
23.2.1 Tradiční materiály
Tradičními materiály rozumíme ty stavební hmoty, s jejichž využitím jsou mnohaleté, ve většině případů více
než stoleté zkušenosti, takže kvalitové požadavky na ně jsme schopni formulovat na základě dlouhodobě
ověřených empirických zkušeností.
Při formulaci požadavků na kvalitu tradičních stavebních materiálů není tedy rozhodující otázkou jakou kvalitu
pro jednotlivé typy materiálu předepsat, ale spíše obecně platný požadavek, že starší (původní) i nově doplněné
materiály by měly být fyzikálně kompatibilní, tj. zejména z hlediska:
– pružnostně pevnostního,
– teplotní roztažnosti,
– dlouhodobé stability.
V tomto ohledu je tedy velmi důležité, aby stavebně technickým průzkumem byly zjištěny co nejpřesněji
parametry tradičních materiálů ve stávající konstrukci tak, aby nově zvolené materiály se z výše uvedených
hledisek k původním co nejvíce přibližovaly.
Kámen
Pro sanaci kamenného zdiva se smí použít pouze stejného druhu kamene či petrograficky příbuzného druhu
kamene, který byl použit pro výstavbu objektu.
Součinitel mrazuvzdornosti jako základní parametr vhodnosti kamene pro jeho exteriérové použití stanoví
projektant rekonstrukce. V žádném případě se nepřipouští použití kamene, jehož součinitel mrazuvzdornosti je
nižší než 0,75 podle ČSN 72 1800.
U nasákavých hornin (např. pískovec, opuka) musí být provedena taková konstrukční opatření, která zamezí
trvalému provlhání těchto materiálů. Opatření povrchu kamenné konstrukce bariérovým nátěrem není ve většině
8
případů vhodné. Podle aktuální situace lze případně zvážit použití hydrofobizační penetrace, která sníží
nasákavost kamene a současně umožní migraci vodní páry.
Cihly
Pro přezdívání pohledových ploch zděných konstrukcí se smí použít pouze cihly příslušného formátu minimální
pevnostní značky 25, s mrazuvzdorností M 50 a objemovou hmotností minimálně 1.600 kg.m-3 a nasákavostí
8 až 10 % hmotnostních podle ČSN 72 2623.
Pro výslednou kvalitu zdiva je však kromě kvality cihel a zdicí malty velmi důležité i správné provedení, a to jak
z hlediska správné skladby zdiva, tak šířky ložných i styčných spár. Nesprávná vazba zdiva (průběžné styčné
spáry) může ohrozit únosnost zdiva podstatně více než použití více či méně kvalitních materiálů. Podobně
s šířkou ložných a styčných spár výrazně klesá únosnost zdiva. Je třeba si uvědomit, že malta ve zdivu působí ve
stavu tříosé napjatosti a její pevnost ve srovnání s pevnostmi stanovenými na kontrolních krychlích je až
několikanásobně vyšší.
Malty pro zdění a spárování
Malty pro zdění a spárování obecně musí splňovat požadavky ČSN 72 2430. Je však na projektantovi, aby pro
specifické konstrukce nebo účel použití předepsal takové fyzikálně mechanické vlastnosti zdicí malty, které jsou
k danému účelu potřebné. Vzestup pevnosti zdicí malty v tlaku o 5 MPa se projeví ve výpočtové pevnosti zdiva
nárůstem o 0,3 až 0,5 MPa. Nejvyšší značka zdicí malty podle ČSN 72 2430 (zn. 150 - 15 MPa) je přitom
standardně dosažitelnou úrovní při použití běžné cementové malty míchané v hmotnostním poměru 1:4.
Z hlediska dlouhodobé funkčnosti zdiva je pro zdicí maltu v exteriérových podmínkách podstatně důležitější její
mrazuvzdornost, která by měla být standardně dokládána formou průkazních zkoušek.
V případě spárovací malty je nejpodstatnějším parametrem míra objemových změn (smrštění spárovací malty).
Vzhledem k tomu, že smrštění spárovací malty může ohrozit kompaktnost zdiva jak z hlediska statického, tak
i z hlediska jeho výsledné vodotěsnosti je nezbytné, aby zdicí malty, používané při sanaci náročnějších
inženýrských konstrukcí měly objemové změny menší než 0,4 mm/m (u běžné cementové malty se pohybují
objemové změny obvykle v intervalu 1,5 až 2,5 mm/m). Spárovací malty s potlačenými objemovými změnami
musí obsahovat speciální organické, resp. anorganické přísady a lze je připravit pouze jako prefabrikované
(pytlované). O jejich použití by měl rozhodovat projektant v souladu s širšími konstrukčními souvislostmi
projektované sanace.
Beton
Požadavky na kvalitu betonu a betonové směsi jsou uvedeny v kapitole 17 TKP.
23.2.2 Adhezní můstky
Adhezní můstek je materiálem, který je schopen zajistit zvýšenou soudržnost s podkladem v náročnějších
podmínkách. Pokud je to možné, je třeba se použití adhezního můstku vyhýbat a zajistit soudržnost správkové
malty s podkladem kvalitní předúpravou podkladu. Pokud však nelze s ohledem např. na provozní podmínky
provádět předúpravu podkladu nebo v situaci, kdy podklad je velmi hutný, umožní adhezní můstek tyto
problémy eliminovat. Adhezní můstek však v žádném případě není schopen zajistit plnohodnotnou funkci
správkové malty na problematickém podkladu, tj. např. podkladu s nízkou pevností v tahu povrchových vrstev.
Adhezní můstky mají různou materiálovou bázi. Rozlišujeme tři základní typy:
– čistě cementové adhezní můstky,
– polymercementové adhezní můstky,
– čistě polymerní, převážně epoxidové adhezní můstky.
Klasickým, čistě cementovým „adhezním můstkem“ je tzv. cementový prostřik (špric), který by se však při
sanaci inženýrských objektů neměl používat, protože při jeho přípravě na stavbě nelze garantovat jeho výsledné
vlastnosti.
Nejtypičtějším, nejčastěji používaným adhezním můstkem je cementopolymerní, obvykle dvousložková
suspenze, která se na předupravený a čistý povrch nanáší štětcem, válečkováním nebo stříkáním. Základní
podmínkou při aplikaci těchto adhezních můstků je, aby správková malta byla nanášena do čerstvého
(zavadlého) adhezního můstku. Pokud dojde k zatuhnutí, resp. zatvrdnutí adhezního můstku může adhezní
můstek působit spíše jako separační vrstva. Jedním z významných parametrů adhezního cementopolymerního
adhezního můstku je tzv. otevřená doba, tj. časový úsek, během kterého je nezbytné aplikovat správkovou maltu.
Tato otevřená doba se výrazně mění v závislosti na teplotě.
9
Cementopolymerní adhezní můstky mají většinou dlouhou dobu zrání, která souvisí s pomalejším síťováním
použité polymerní disperze. Konečných pevností dosahuje cementopolymerní adhezní můstek obvykle
v intervalu 28 až 60 dnů. V případě, že je sanační souvrství zkoušeno v menším stáří, je třeba tuto skutečnost při
interpretaci získaných výsledků zohlednit.
Cementopolymerní adhezní můstky jsou aplikačně poměrně náročné, (je třeba vždy nanášet jen na takový úsek,
který může být vzápětí reprofilován správkovou maltou).
Čistě polymerové adhezní můstky obvykle na bázi epoxidové pryskyřice, jsou velmi spolehlivé a umožňují
přikotvit správkové malty i k velmi problematickému podkladu. Provádí se tak, že na suchý, nečistot zbavený
podklad se válečkováním nanese dvousložková epoxidová pryskyřice a vzápětí se na takto ošetřený podklad
aplikuje monofrakční suchý křemičitý písek se zrnitostí 1 až 4 mm. Epoxidová pryskyřice se díky svým
penetračním schopnostem, případně díky použití penetrace velmi dobře zakotví do podkladního betonu
(u vodorovných podkladů je schopna proniknout do hloubek 3 až 5 mm) a současně zrna suchého písku se
spolehlivě zakotví do epoxidové vrstvy. Tento adhezní můstek může být připraven ve větším předstihu
a dodatečně lze na něj nanášet správkovou maltu. Díky mechanickému zakotvení správkové malty do zrn písku
se tak dosáhne vynikajícího zakotvení správkové malty do podkladu. Zkoušky soudržnosti správkové malty
v těchto případech jsou vždy obvykle vyšší než tahová pevnost podkladního betonu resp. tahové pevnosti
správkové malty.
Adhezní můstky se obvykle současně využívají i jako antikorozní ochrana výztuže. K tomuto účelu lze použít
vhodné cementopolymerní i čistě polymerní – epoxidové adhezní můstky. Předpokladem jejich účinnosti jako
ochrany výztuže je dokonalé očištění korodující výztuže a celoplošná aplikace.
23.2.3 Správkové malty
Správkové malty musí splňovat především tyto požadavky:
– vysokou soudržnost s podkladem,
– mrazuvzdornost minimálně na úrovni T 100, případně větší podle konkrétních podmínek
expozice,
– omezený vznik smršťovacích trhlin,
– minimální objemové změny v důsledku změn vlhkosti a teploty,
– dobrou vodotěsnost resp. malou nasákavost,
– co nejnižší modul pružnosti, který by měl být nižší než modul pružnosti podkladního betonu,
– pevnost v tlaku, resp. v tahu za ohybu na shodné nebo mírně vyšší úrovni než podkladní beton,
– zvýšenou odolnost vůči agresivním médiím podle konkrétních podmínek expozice.
Požadované základní parametry správkových hmot jsou uvedeny v následující tabulce.
Tab. 23-1 Požadované základní parametry správkových hmot
Průkazní zkoušky Kontrolní zkoušky
Parametr
Požadovaná hodnota Požadovaná hodnota
Pevnost v tlaku > 25 MPa < 50 MPa > 25 MPa < 50 MPa
Pevnost v tahu za ohybu > 5,5 MPa > 5,5 MPa
(Soudržnost s podkladem > 1,7 MPa > 1,1 MPa
(bez adhezního můstku) jednotl. > 1,5 MPa jednotl. ≥ 0,8 MPa
Smršťování < 0,5 ‰ -
Sklon k tvorbě trhlin 1 trhlina šířky do 0,1 mm 1 trhlina šířky do 0,1 mm
Mrazuvzdornost T 100 -
Koeficient teplotní
< 14 x 10-6 -
roztažnosti
Statický modul pružnosti < 30 GPa -
10
Správkové malty se používají výhradně prefabrikované, a to jednosložkové nebo dvousložkové. Obecné
požadavky na správkové hmoty i jejich zkoušení jsou obsaženy v ČSN EN 1504.
Nejpodstatnějšími požadavky na správkové malty je jejich optimální přídržnost k podkladnímu betonu a absence
smršťovacích trhlin. Aby bylo dosaženo optimálního výsledku v tomto směru, je třeba použít nejen vhodnou
správkovou maltu, ale také ji správně aplikovat a přiměřeným způsobem ošetřovat. I velmi dobrá správková
malta, použitá nevhodně a neošetřovaná nezajistí dosažení požadovaného výsledku.
Prioritně se volí použití správkových malt cementopolymerních vzhledem k jejich vysoké alkalitě, která
zajišťuje pasivaci odhalené výztuže a částečně je schopna i repasivovat povrchové i zkarbonatované vrstvy. Čistě
polymerní, např. epoxidové správkové hmoty jsou používány pro reprofilace jen výjimečně. Užívány jsou spíše
jako zálivkové či konstrukční výplňové materiály. Jejich předností je vysoká přídržnost k podkladu, dobré
mechanické vlastnosti. Nevýhodou pak vysoký koeficient teplotní roztažnosti, výrazná závislost materiálových
vlastností na teplotě, vytvoření absolutní parozábrany na povrchu prvku a nevyhovující alkalita z hlediska
pasivace výztuže.
23.2.4 Povrchové ochranné systémy
Povrchové ochranné systémy vytvářejí na povrchu sanované konstrukce doplňující bariéru proti průniku
nežádoucích médií zejména k ocelové výztuži. Jedná se především o průnik oxidu uhličitého a vody, může se
však jednat i o celé spektrum dalších agresivních médií podle konkrétní expozice železobetonového prvku.
Současně povrchové ochranné systémy barevně sjednocují povrch lokálně opravované betonové konstrukce
a zlepšují její celkový vzhled.
Vzhledem k omezené životnosti povrchových ochranných systémů (5 až 10 let), nelze je považovat za
plnohodnotnou náhradu dostatečně tlusté krycí vrstvy betonu nebo správkové hmoty nad výztuží. Pro výběr
povrchového ochranného systému jsou rozhodující tato kritéria:
– požadovaná hodnota difúzního odporu vůči vodní páře a oxidu uhličitému,
– odolnost vůči specifickým agresivním médiím, např. posypovým solím,
– přídržnost k podkladu,
– požadavky na vodotěsnost,
– požadavky na překlenutí stabilních nebo pohyblivých trhlin,
– požadavky na vzhled, barevnost a strukturu povrchu.
Povrchové ochranné systémy rozdělujeme na - impregnace,
- nátěry.
11
Tab. 23-2 Požadované parametry ochranných bariérových nátěrů
Průkazní zkouška Kontrolní zkouška
Parametr Typ nátěru
Požadovaná hodnota Požadovaná hodnota
parotěsný 1,2 MPa 0,8 MPa
Přídržnost s podkladem
propustný 0,8 MPa 0,6 MPa
parotěsný 200 - 300 µm
Tloušťka tenkovrstvých nátěrů 1)
propustný 100 - 200 µm
Ekvivalentní difúzní tloušťka parotěsný > 10 m
-
r , H O paropropustný < 4 m, lépe < 3 m
D 2
Difúzní ekvivalent tloušťky parotěsný > 50 m
-
vzduchové vrstvy S , CO paropropustný > 50 m
D 2
parotěsný 0,0 1 . m2 0,0 1 . m2
Vodotěsnost V
30 paropropustný < 2.0 l.m2 < 2.0 l.m2
parotěsný
Schopnosti překlenovat trhliny 2) -
paropropustný
Odolnost vůči agresivním parotěsný
2) 3) -
vlivům paropropustný
parotěsný odolný UV záření
Odolnost UV záření -
paropropustný odolný UV záření
parotěsný
Odolnost vysokým teplotám 60 °C 4) -
paropropustný
parotěsný 50 cyklů
Mrazuvzdornost -
paropropustný 50 cyklů
Vysvětlivky: 1) podle technologického předpisu sanace, event. dle specifikace výrobce,
2) požadavky se řídí zvláštními předpisy,
3) požadavky na typ a rozsah zkoušek předepisuje technologický předpis sanace.
4) není-li stanoveno jinak.
Impregnace je obvykle nízkoviskózní vodný nebo ředidlový roztok, mající schopnost pronikat strukturou pórů
pod povrch prvku. Tento průnik je však vždy omezen hloubkou maximálně několika mm. Spotřeba impregnace
se i u vícenásobné aplikace pohybuje maximálně do 200 g/m2. Obvykle se jedná o transparentní bezpigmentové
materiály, které nevytvářejí na povrchu prvku vrstvu s měřitelnou tloušťkou.
S ohledem na jejich charakter a spotřebu nedojde k úplnému uzavření pórového systému. Tato úprava obvykle
zmenšuje průnik tekutých médií betonem, zpevní povrch a neeliminuje přirozenou difúzi vodní páry prvkem.
Speciálním typem jsou hydrofobní impregnace, které se vsáknou do ošetřovaného materiálu a brání netlakové,
obvykle srážkové vodě ve vnikání do povrchových vrstev konstrukce. Jedná se opět o materiály jak na vodní, tak
rozpouštědlové bázi. Předností impregnace je, že nemohou být mechanicky porušeny nebo abradovány. Jejich
dlouhodobá účinnost je tedy obvykle vyšší než u standardních povrchových nátěrů.
Nátěry se provádí nanášením filmotvorného materiálu na podklad. Formulovány jsou na základě různých
materiálových bází převážně organického původu. Nátěry kromě pojivové fáze a jemných plniv obsahují celou
řadu dalších přísad, které ovlivňují jak jejich zpracovatelnost, tak výsledné vlastnosti.
Nátěry se používají jak k barevnému sjednocení vzhledu konstrukce, tak k vytvoření doplňkové ochranné
bariéry, která má zamezit průniku nežádoucích kapalných nebo plynných složek pod povrch konstrukce.
Obvykle nátěrový systém brání především průniku vody, případně oxidu uhličitého do krycích vrstev
železobetonové konstrukce. Současně by nátěrový systém měl co nejméně omezovat difúzi vodní páry.
Nátěry dělíme na tenkovrstvé a tlustovrstvé.
12
Tenkovrstvý nátěr má obvykle tloušťku od 0,1 až 0,3 mm při spotřebě 200 až 400 g/m2. I tenkovrstvý nátěr se
provádí obvykle ve dvou vrstvách. Obecně u všech nátěrových systémů platí, že pro jeho výsledné vlastnosti je
lepší aplikovat více tenčích vrstev než se snažit v jednom pracovním kroku nanést větší množství materiálu.
Tlustovrstvý nátěr má tloušťku obvykle od 0,3 do 1 mm. Tyto nátěrové systémy mají s ohledem na tloušťku lepší
bariérové vlastnosti. Požadované parametry povrchových ochranných systémů jsou uvedeny v tabulce č. 23-2.
Součástí projektu sanace by vždy mělo být stanovení požadované tloušťky nátěrového systému a požadavek na
následnou kontrolu této tloušťky spolu s přídržností k podkladu, případně vodotěsností. Ostatní parametry se
obvykle zjišťují v rámci průkazních zkoušek.
23.2.5 Injektážní hmoty
Injektážní hmoty jsou používány pro vyplňování trhlin, pracovních spár a dutin v betonových resp. zděných
konstrukcích s cílem obnovit jejich statické spolupůsobení nebo zabránit průniku vody či jiné kapaliny
konstrukčním prvkem. Proto také rozdělujeme injektáže na tzv. silové a těsnicí.
Injektážní hmoty volíme na základě celého spektra dílčích jak technologických, tak výsledných fyzikálně
mechanických vlastností. Injektážní hmota musí mít přiměřenou viskozitu, aby byla schopna pronikat trhlinami
či pracovními spárami a potřebnou dobu zpracovatelnosti (tzv. otevřenou dobu). Po zatuhnutí pak by měla mít
dobrou adhezi k injektovanému konstrukčnímu materiálu, přiměřenou pružnost a pevnost minimálně na úrovni
injektovaného materiálu. Vlastnosti injektážních hmot se dokládají průkazními zkouškami. Injektážní hmoty
obvykle členíme na:
– epoxidové,
– polyuretanové,
– cementové (mikrocementové).
Injektážní hmoty představují specifickou oblast sanačních materiálů a jejich užití je vždy třeba konzultovat se
specialistou nebo specializovanou firmou, která bude injektáže provádět.
23.2.6 Nové materiály
Na trhu se objevuje celé spektrum materiálů se speciálními vlastnostmi, určenými ke specifickým účelům. Pouze
jako příklad lze uvést rozpínavé malty, materiály pro krystalizační dotěsňování betonu, bobtnavé materiály pro
dotěsňování pracovních spár, materiály se specifickou elektrickou vodivostí či nevodivostí, materiály se
zvýšenou odolností vůči zvýšeným teplotám, materiály s mimořádně rychlým nárůstem počátečních pevností,
materiály se zvýšenou korozní odolností atd.
O použití těchto materiálů rozhoduje projektant na základě informací v Technických listech těchto materiálů,
doložených průkazními zkouškami a prokazatelnými referencemi. Zvlášť pečlivě musí být u těchto materiálů
prověřována jejich trvanlivost resp. dlouhodobá stabilita vlastností.
Dodavatel je při použití speciálních materiálů povinen seznámit své pracovníky s jejich vlastnostmi a správným
postupem zpracování a aplikace. Ve zvláštních případech si projektant resp. investor může vymínit, aby
pracovníci dodavatele byli speciálně proškoleni výrobcem či dodavatelem speciálního materiálu, případně aby
zástupce dodavatele speciálního materiálu byl přítomen zhotovení referenčních ploch či samotné aplikace.
Krystalizační prostředky pro obnovení vodotěsnosti betonu
Použití speciálních materiálů je třeba pečlivě dokumentovat ve stavebním deníku. Technické listy těchto
materiálů, provedená školení personálu i výsledky kontrolních zkoušek je třeba archivovat jako součást
dokumentace skutečného provedení, případně další stavebně technické dokumentace. Použití speciálních
materiálů při sanacích betonových a železobetonových konstrukcí a zděných konstrukcí je zcela přirozeným
jevem, který je důsledkem průběžných technických inovací ve stavebnictví, jejichž cílem i výsledkem je zvýšení
užitných vlastností sanačního zásahu i jeho dlouhodobé funkčnosti.
Jedním z nových materiálů, používaných pro sanaci, avšak výhradně betonových konstrukcí, jsou
tzv. krystalické, krystalizační či krystalizačně těsnicí materiály, které obsahují speciální přísady, které vytvářejí
společně s vápenatými a hlinitými kationty krystalické komplexy, schopné utěsňovat pórový systém betonu.
Pokud jsou tyto látky naneseny na povrch vlhkého betonu, jejich účinné složky reagují s přítomným hydroxidem
vápenatým s dalšími složkami obsaženými v cementu nebo s jeho nehydratovanými či částečně hydratovanými
složkami. Vznikající krystalické komplexy mají podobu husté sítě nerozpustných vláknitých krystalů, které
prorůstají i do pórů, trhlin či dutin materiálu až do hloubky 500 mm. Šíří se rovněž proti hydrostatickému tlaku
vody a uvádí se rychlost jejich průniku cca 2 mm za týden. Vzniklé krystaly se stávají integrální součástí
13
cementového pojiva a umožňují zcela eliminovat plošné či lokální průsaky vody v betonových konstrukcích,
ať již nezhutněnými oblastmi, pracovními spárami či trhlinami. Aplikace těchto krystalizačních materiálů
vyžaduje, aby beton, resp. jeho povrch byl vlhký. V případě nedostatku vody se růst krystalů zastaví, avšak po
opětovném zvlhnutí betonu jejich růst pokračuje. Prostředky jsou použitelné jak pro sanaci průsaků v zatvrdlém
betonu, tak i jako přísada do betonu čerstvého. Krystalizační prostředky výrazně zvyšují vodotěsnost betonu, ale
jsou schopny dotěsnit beton i vůči průniku ropných látek (benzín, nafta, oleje apod.). Krystalické novotvary
odolávají i trvale prostředí s hodnotami pH v širokém rozmezí od pH 3 do pH 12, což umožňuje chránit beton
před účinky širokého spektra agresivních látek.
Jakmile jsou aktivní látky těsnicího krystalizačního prostředku přítomny v pórech, je možné povrchovou
stěrkovou vrstvu odstranit, takže těsnicí účinek nemá povrchová stěrka, ale výhradně síť krystalů, která postupně
vzniká uvnitř pórézního systému betonu.
Účinnost krystalizačních prostředků nelze ověřit běžnými zkouškami vodotěsnosti např. podle ČSN 73 1321. Je
třeba stanovit tzv. koeficient filtrace, který přesně charakterizuje schopnost pórézního systému testované hmoty
blokovat průnik kapaliny. Velmi jednoduše lze také prokázat účinnost krystalizačního dotěsnění betonu
zkouškami povrchové nasákavosti, avšak nikoliv s použitím vody, ale benzínu (viz příloha 3). Krystalizační
prostředky nabízejí nejen možnost sanace průsaků u starších betonových konstrukcí, ale i principiálně nový
přístup k návrhu vodotěsných konstrukcí bez rubových izolací (tzv. bílé vany).
23.3 TECHNOLOGICKÉ POSTUPY PRACÍ
Provádění technologických operací při sanaci inženýrských objektů musí být prováděno standardizovaným
způsobem, který odpovídá cílům sanačního zásahu. Požadavky na rozsah a podrobnost technologických předpisů
musí obsahovat projekt sanace. U rozsahem malých a technologicky jednoduchých sanačních akcí lze vycházet
u jednotlivých technologických operací z popisu a parametrů uváděných v těchto Technických podmínkách.
U rozsáhlejších sanačních akcí a náročnějších technologických postupech zpracuje technologický předpis
vybraný zhotovitel a odsouhlasí ho projektant a objednatel.
Technologický předpis musí obsahovat:
– soupis a popis jednotlivých pracovních operací,
– soupis použitých výrobků a hmot nezbytných pro realizaci technologické operace,
– soupis strojů a zařízení nezbytných pro realizaci technologické operace,
– způsob a rozsah kontroly technologického postupu.
23.3.1 Sanace betonových konstrukcí
Veškeré technologické postupy jsou pouze prostředky řady variantních sanačních strategií.
Obecně lze strategie tohoto typu rozdělit do tří oblastí:
– strategie zaměřené na předúpravu betonu a výztuže,
– strategie zaměřené na ochranu a opravy výztuže,
– strategie zaměřené na ochranu a opravy betonu.
Každé z těchto strategií lze přiřadit několik technologických postupů, kterými lze dosáhnout podobného efektu.
Je vždy na projektantovi, resp. zhotoviteli, aby navrhl resp. použil takové technologické postupy, které v dané
situaci pro danou konstrukci vedou k optimálnímu naplnění strategických cílů opravy.
23.3.1.1 Předúprava betonu
Pojmem předúprava betonu a výztuže se rozumí především odstranění nesoudržných a neúnosných partií betonu,
případně povrchových partií betonu, které jsou kontaminovány nežádoucími látkami, resp. odstranění korozních
zplodin z výztuže. Cílem předúpravy betonu je tzv. "otevřít" strukturu betonu, tj. odhalit strukturu tak, aby
mohlo dojít k dobrému zakotvení reprofilačních vrstev. "Otevření" povrchu betonu se nejsnáze identifikuje tak,
že jsou vizuálně patrná na povrchu zrna drobného i hrubého kameniva včetně větších vzduchových pórů.
Současně odhalený podklad musí být dostatečně únosný, což je obvykle charakterizováno odtrhovými
zkouškami, a to pevností v tahu povrchových vrstev na úrovni 1,5 MPa.
Rozsah a intenzitu předúpravy betonu i (výztuže) je třeba vždy pečlivě předepsat v projektu tak, aby nedošlo
např. ke zbytečnému odstraňování (bourání) povrchových vrstev, které by nebylo účelné a pouze by zvyšovalo
spotřebu správkových materiálů.
14
Tab. 23-3 Přehled zásad a metod předúpravy betonu a frekvence jejich použití
Frekvence použití
Zásada a její
Typ metody
definice Méně
Časté
časté
Rozrušování pomocí technologie VVP x
Hrubé
rozrušení a Rozrušování betonu pomocí expanzních směsí x
destrukce
hmoty betonu Rozrušování betonu pomocí bouracích kladiv, klínů a x
hydraulických kleští
Rozrušování mechanické (lehká bourací kladiva) x
Řezání diamantovými nástroji x
Beton Jemné
Rozrušování betonu rotačními nástroji (broušení) x
rozrušení a
destrukce Pneumatické pemrlování jehlovými pistolemi x
hmoty betonu
Tryskání abrazivem (pískování) x
Brokování x
Termický ohřev x
Tryskání a řezání pomocí technologie VVP x
VVP - vysokotlaký vodní paprsek
Mechanické odstraňování povrchových vrstev
K tomuto účelu se používá lehkých elektrických nebo lehkých pneumatických kladiv s hmotností max. do 4 kg.
Nevýhodou tohoto postupu je, že je tzv. "nevýběrový" a je tedy kromě nesoudržného často odbouráván i kvalitní
beton. Zvláště při necitlivé aplikaci může vyvolat dodatečné poškození konstrukce nebo vést k zbytečnému
nárůstu spotřeby správkových malt. Současně však aplikace tohoto postupu je prakticky nezbytná u všech
železobetonových konstrukcí. Mechanické bourání se musí prioritně zaměřit na beton podél prutů korodující
výztuže. Odbourání v těchto oblastech by mělo být pokud možno provedeno tak, aby byl odhalen nejen čelní
plášť výztužného prutu, ale i jeho zadní strana.
Vysokotlaký vodní paprsek
Vysokotlaký vodní paprsek je jednou z nejčastěji používaných technologií pro předúpravu betonu. Jeho
předností je tzv. "výběrovost", tj. že odstraňuje prioritně zdegradovaný beton, naopak beton "zdravý" ponechává.
Pro správné nasazení vysokotlakého vodního paprsku je důležité použití vhodné aparatury, jejíž pracovní tlak
i výkon (spotřeba vody v l/min) je přiměřený použitému účelu. Samotný údaj o tlaku vodního paprsku není
rozhodujícím parametrem pro posouzení jeho účinnosti. V žádném případě však za vysokotlaký vodní paprsek
nelze vydávat aparatury s pracovním tlakem do 300 barů.
Pro plošné odstraňování zdegradovaného betonu je třeba používat tzv. rotační trysky, bodové trysky pouze pro
čištění betonu podél prutů korodující výztuže. Vysokotlaký vodní paprsek se standardně také používá
i k účinnému omytí předupraveného podkladu a jeho zbavení jemných prachových částic např. po mechanické
předúpravě nebo pískování.
Pískování
Tradiční technologický postup, spočívající v atakování povrchu betonu abrazivem vnášeným proudem
stlačeného vzduchu. Tímto abrazivem bývá především křemičitý písek ale i další speciální materiály jako např.
upravená vysokopecní struska. Nevýhodou tradičního pískování je vysoká prašnost. Proto se vyvinuly
technologické varianty tzv. mokrého pískování, kdy abrazivo je zvlhčeno, čímž je snížena prašnost tohoto
procesu. Při jeho použití je třeba dbát na plnění bezpečnostních i hygienických norem. Po provedeném pískování
je třeba vždy povrch omýt vysokotlakým vodním paprskem.
Brokování
Technologický postup, při němž ve speciální aparatuře jsou proti povrchu betonového prvku vrhány ocelové
broky, odsáván vznikající prach a v uzavřeném cyklu broky opět vrhány proti povrchu. S ohledem na aparaturní
náročnost se brokování používá především při předúpravě betonových podlah. Jen výjimečně je používáno pro
15
předúpravu svislých stěn. Účinně ho lze aplikovat pouze u plochých velkoplošných konstrukcí. Předností
brokování je, že je schopno odstraňovat z povrchu betonového prvku i tlustší a houževnaté nátěrové systémy.
Pneumatické pemrlování
Jedná se o použití tzv. pneumatických jehlových pistolí, které byly v minulosti používány např. pro čištění krust
v kotlích. Ocelové jehly jsou v tomto případě vrhány proti přeupravovanému povrchu, který je tak intenzivně,
avšak relativně citlivě narušován. Technologický postup je vhodný i pro odstraňování starších houževnatých
nátěrových systémů.
Frézování, broušení
Technologické postupy závislé na speciálním aparaturním vybavení vhodné pro povrchovou předúpravu
plochých, převážně vodorovných konstrukcí. Tento technologický postup je především používán k předúpravě
betonových podlah. Pouze se značným rizikem ho lze použití při předúpravě vyztuženého betonu. Jakýkoliv
vyčnívající prut výztuže může frézovací prvek resp. brusný kotouč zničit.
Termický ohřev
Technologický postup spočívá v šokovém ohřevu povrchových vrstev plynovými hořáky. V důsledku rozdílné
roztažnosti zrn hrubého kameniva a cementového tmele dochází k jejich narušení, takže povrchové vrstvy se pak
následně mechanicky snadno odstraní. Tento postup se v současné době používá pouze k odstraňování, resp.
narušování starších houževnatých nátěrových systémů. K přímému odstraňování povrchových vrstev betonu se
nepoužívá, a to jak z hlediska požárních tak i hygienických rizik.
Chemická preparace povrchu
Velmi účinně lze předupravit povrch betonu v tenké vrstvě a otevřít jeho strukturu aplikací např. zředěné
kyseliny solné. Pěti až desetiprocentní roztok kyseliny se aplikuje na povrch nástřikem, štětcem či válečkováním
a nechá se působit cca 60 minut. Následně se povrch omyje neutralizačním roztokem a důkladně omyje.
Odhalená struktura jemných i hrubých zrn kameniva umožňuje velmi dobře zakotvit povrchové vrstvy. Postup je
v exteriéru obtížně akceptovatelný z hlediska ekologických požadavků a jeho rizikem jsou i bezpečnostní
hlediska. Použít by ho bylo možné pouze v striktně kontrolovaných podmínkách s dobře proškoleným
personálem, a to např. pro předúpravu prefabrikátů apod. V současnosti se tento postup prakticky nepoužívá.
23.3.1.2 Předúprava výztuže
Při požadavcích na předúpravu výztuže je třeba vzít v úvahu, že z elektrochemického hlediska by bylo vždy
teoreticky nezbytné, aby výztuž v celém rozsahu měla stejnou kvalitu povrchu. Pouze lokální očištění některých
partií může průběh elektrochemické koroze spíše zrychlovat. Vzhledem k tomu, že ve většině případů není
z technických i finančních důvodů možné odhalit v konstrukci veškerou, byť i slabě korodující výztuž, je
důkladné očištění výztuže důležitým, avšak nikoliv zásadním požadavkem.
V případě výztuže lze hovořit o dvou rovinách předúpravy, a to jednak odstranění nesoudržných korozních
zplodin, kdy na výztuži zůstává jemný korozní povlak nebo očištění výztuže do tzv. stříbřitého lesku na stupeň
Sa 2 1/2. V řadě případů celoplošná předúprava do úrovně stříbřitého lesku není možná.
Odkrytá betonářská výztuž musí být co nejdůkladněji v mezích daných možností a požadavků projektu očištěna
od korozních produktů a ihned ošetřena vhodným antikorozním nátěrem. Po provedené předúpravě výztuže by
v žádném případě neměly být ponechány na povrchu nesoudržné korozní zplodiny.
Odkrytá předpínací výztuž musí být ošetřena výhradně postupem stanoveným pro konkrétní případ
specializovaným projektantem a technologie a systém protikorozní ochrany předpínací výztuže musí být
odsouhlasený korozním specialistou. Předpínací výztuž je z korozního hlediska mimořádně citlivá a jakékoliv
nekompetentní zásahy, podnikané byť v dobré víře, by mohly její korozní stav pouze zhoršit.
Pro předúpravu výztuže se používají prakticky shodné postupy jako pro předúpravu betonu, a to:
– čištění pomocí technologie vysokotlakého vodního paprsku obvykle s přidáním abraziva,
– čištění pískováním, tedy aplikací abraziva stlačeným vzduchem,
– pneumatické pemrlování,
– kartáčování mechanickými drátěnými kartáči.
16
Tab. 23-4 Přehled zásad a metod předúpravy výztuže a frekvence jejich použití
Frekvence použití
Zásada a
Typ metody
její definice Méně
Časté
časté
Čištění stlačeným vzduchem s abrazivem (např. pískování) x
Čištění pomocí technologie vysokotlakého vodního paprsku s
Výztuž Čištění přidáním abraziva x
výztuže
Pneumatické pemrlování jehlovými pistolemi x
Kartáčování mechanickým drátěným kartáčem x
23.3.1.3 Sanace výztuže
Koroze výztuže může být způsobena:
– rozběhem elektrochemické koroze výztuže v důsledku ztráty alkality krycí betonové vrstvy,
– rozběhem elektrochemické koroze v důsledku kontaminace okolí výztuže chloridovými ionty,
– přímým poškozením výztuže korozními činidly (např. kyselinami, louhy), které je typické
především pro chemický průmysl,
– elektrickými bludnými proudy indukovanými ve výztuži z okolních elektrických vedení.
Uvedeným korozním mechanismům lze čelit těmito strategiemi:
– ochranou nebo obnovením pasivace výztuže,
– zvýšením elektrického odporu krycích vrstev betonu (snížením jejich vlhkosti),
– úpravou katodické oblasti,
– úpravou anodické oblasti,
– katodickou ochranou výztuže.
Ochrana nebo obnovení pasivace
Výztuž je standardně pasivována vysokou alkalitou mladého betonu, která se pohybuje na úrovni pH 12,5 až
13,0. V důsledku karbonatace, tj. reakce oxidu uhličitého s hydroxidem vápenatým v betonu dochází
k postupnému snižování alkality povrchových vrstev. V okamžiku, kdy alkalita klesne pod úroveň 9,6 dochází
ke ztrátě pasivace a je vytvořena jedna z podmínek pro rozběh elektrochemické koroze. Cílem této strategie je
tedy, aby krycí vrstvy betonu měly co největší tloušťku (přirozený proces karbonatace pak trvá mnohem déle)
a aby náhradou staré, již zkarbonatované, případně jinak kontaminované krycí vrstvy za novou, byla vysoká
alkalita v okolí výztuže opět obnovena. Neinvazivní přístupy počítají pak s realkalizací karbonatovaného betonu
bez odstranění stávajících krycích vrstev, resp. s neinvazivním odstraněním chloridů s povrchových vrstev.
Zvětšení tloušťky krycí vrstvy výztuže dodatečně nanesenou správkovou maltou nebo betonem
Nově nanášená vrstva správkové malty se obvykle dimenzuje v takové tloušťce, aby byla splněna současná
kritéria na tloušťku krycích vrstev a aby rozhraní betonu se sníženou alkalitou v důsledku karbonatace se
přiblížilo k výztuži po více než padesáti letech.
Náhrada kontaminovaného nebo karbonatovaného betonu
Současně s předchozím krokem se v rámci odstranění zkarbonatovaných či jinak kontaminovaných krycích
vrstev betonu obnoví v důsledku aplikace nové správkové hmoty vysoká alkalita v okolí výztuže, kterou je
výztuž dlouhodobě pasivována. Reprofilace tedy zajistí v okolí výztuže nejen opět vysokou alkalitu, ale
současně umožní zvětšit tloušťku krycích vrstev, a tak oddálit vznik podmínek pro rozběh elektrochemické
koroze výztuže do vzdálené budoucnosti.
17
Tab. 23-5 Přehled zásad a metod ochrany a opravy výztuže a frekvence jejich použití
(podle ČSN EN 1504-9)
Frekvence použití
Zásada
Zásada a její definice Typ metody
č. Méně
Časté
časté
Zvětšení tloušťky krycí vrstvy výztuže
dodatečně nanesenou správkovou maltou nebo x
betonem
Náhrada kontaminovaného nebo
x
karbonatovaného betonu
Ochrana nebo obnovení
1 pasivace
Elektrochemická realkalizace karbonatovaného
x
betou
Realkalizace karbonatovaného betonu difúzí x
Elektrochemické odstranění chloridu x
Zvýšení elektrického Omezení obsahu vlhkosti povrchovou
x
2 odporu ochranou, nátěry nebo zakrytím
Omezení obsahu kyslíku (na katodě)
3 Úprava katodické oblasti x
impregnací nebo povrchovým povlakem
4 Katodická ochrana Aplikace elektrického potenciálu x
Nátěry výztuže látkami, obsahujícími aktivní
x
pigmenty
5 Úprava anodické oblasti Nátěry výztuže bariérovými povlaky x
Přidání inhibitorů x
Elektrochemická realkalizace karbonatovaného betonu
Vzhledem k tomu, že kompletní mechanické odstraňování zkarbonatovaných krycích vrstev není vždy technicky
ani finančně možné, používá se metoda, kdy na povrch betonu se připevní rohož z vodivých vláken, která je
nasycena vodným alkalickým roztokem. K rohoži na jedné straně a k oslabené výztuži na straně druhé se
připevní zdroj stejnosměrného proudu. Působením elektrického pole migrují ionty obsažené v alkalickém
roztoku do zkarbonatovaného betonu ve směru od povrchu směrem k výztuži a zvyšují tak alkalitu betonu
v jejím okolí. Metoda zatím byla použita spíše ojediněle, a to na vodorovném povrchu, např. mostovkách
rekonstruovaných mostních objektů.
Realkalizace karbonatovaného betonu difúzí
Při tomto postupu se na povrch zkarbonatovaného betonu nanese alkalický roztok, který proniká směrem dovnitř
difúzí vyvolanou gradientem koncentrací roztoku na povrchu a uvnitř konstrukce. Metoda je závislá na
charakteru pórového systému betonu, který musí umožňovat dostatečně rychlou difúzi účinného roztoku krycími
vrstvami nad výztuží. Účinnost metody je závislá na dispozici sanovaných konstrukčních prvků, hutnosti krycích
vrstev, jejich vlhkosti i tloušťce.
Elektrochemické odstranění chloridů
Elektrochemické odstranění chloridů je možné u krycích vrstev mezi výztuží a povrchem, resp. v bezprostředním
okolí výztuže. Extrakce chloridů z okolí výztužné oceli je založena na podobném elektrochemickém principu
jako realkalizace. Rozdíl je pouze v tom, že v tomto případě může být použita varianta s externí anodou i externí
katodou, případně varianta, kdy katodou je sama výztuž a pouze anoda je externí. Transport iontů tímto
elektrochemickým postupem je významně závislý na vlhkosti betonu, na materiálu anody, na volbě externího
elektrolytu a na použité proudové hustotě, pórové struktuře betonu, tloušťce krycí vrstvy a zejména na množství
chloridů, kterými je povrchová vrstva kontaminována. Elektrolytem může být suspenze hydroxidu vápenatého
18
nebo běžná voda. Rizikem této metody může být skutečnost, že pokud jsou zdrojem chloridů posypové soli, tedy
chlorid sodný, mohou uvolňované sodíkové ionty reagovat s reaktivním kamenivem a může docházet k tzv.
alkalické reakci, jejímž důsledkem je následná postupná degradace betonu. Na základě dostupných zkušeností se
uvádí, že v intervalu 10 až 50 dnů může být odstraněno 20 až 50 % původně přítomných chloridových iontů.
Zvýšení odporu krycích vrstev betonu
Koroze výztuže je v převážné většině případů elektrochemický proces, pro jehož vznik je nezbytná přítomnost
elektrolytu, tj. pórového roztoku v betonu. Čím sušší je beton, tedy čím vyšší je odpor betonu, tedy nižší jeho
elektrická vodivost, tím menší riziko vzniku elektrochemické koroze výztuže existuje. Obecně platí, že pro
rozběh elektrochemické koroze výztuže musí být splněny dvě podmínky:
– nízká alkalita betonu v okolí výztuže (nižší než 9,6),
– nízký odpor betonu (vysoká vlhkost betonu v okolí výztuže).
V případě, že nejsme schopni v okolí výztuže obnovit alkalitu, např. odstraněním starých krycích vrstev
a nahrazením novou reprofilací, nebo nejsme schopni tyto oblasti neinvazivně realkalizovat, je dalším možným
opatřením provést takové zásahy, které sníží vlhkost v povrchových vrstvách betonu.
Snížení vlhkosti betonu snížením relativní vlhkosti okolního vzduchu
Vlhkost všech stavebních materiálů je závislá na relativní vlhkosti okolního prostředí, resp. na kontaminaci
prvky dešťovými, případně sněhovými srážkami. Pokud to situace umožňuje, lze dosáhnout velmi účinného
snížení vlhkosti betonu např. zvýšenou intenzitou přirozeného či umělého větrání nebo umělým odvlhčováním
vzduchu. Tato opatření jsou nejsnáze použitelná pouze v interiérových podmínkách.
Snížení obsahu vlhkosti betonu zakrytím
Omezení vstupu vlhkosti z dešťových nebo sněhových srážek můžeme velmi účinně zajistit zastřešením nebo
oplechováním prvku samozřejmě za předpokladu, že jeho konfigurace toto opatření umožňuje realizovat.
Podobnou variantou může být opláštění povrchu železobetonového prvku tak, aby mezi vnějším pláštěm a jeho
povrchem docházelo k dostatečně účinnému provětrávání.
Snížení obsahu vlhkosti v povrchové vrstvě nátěry
Bariérové vodotěsné nátěrové systémy jsou po jistou dobu schopny účinně bránit vstupu v kapalné formě i ve
formě vodní páry do konstrukce. Při návrhu tohoto opatření je však třeba vzít v úvahu, že životnost těchto nátěrů
je omezená a z dlouhodobého hlediska by bylo nezbytné je tedy v pravidelných intervalech obměňovat.
Veškeré výše uvedené postupy musíme vždy volit tak, aby byly realisticky zhodnoceny všechny transportní
cesty vlhkosti do prvku. Musí být zvážena i možnost kondenzace vzdušné vlhkosti, průnik zemní vlhkosti do
železobetonového prvku, případně průnik porušeným odvodněním nebo dalšími mechanismy. Řešení by mělo
vždy respektovat, aby z prvků vlhkost mohla přirozeným způsobem unikat.
Úprava katodické oblasti
Úprava katodické oblasti vyžaduje omezení přístupu kyslíku do všech potenciálních katodických oblastí až do té
míry, že korozní články jsou utlumeny a korozi je zabráněno deaktivací katod.
Tohoto cíle lze dosáhnout impregnací nebo povrchovým povlakem, který však musí být zcela kompaktní
a dlouhodobě účinný.
Úprava anodické oblasti
Vytvoření podmínek, za kterých potenciálně anodické oblasti výztuže nejsou schopné zúčastnit se korozní
reakce.
Nátěry výztuže látkami obsahujícími aktivní pigmenty
Aktivní pigmenty mohou působit jako anodické inhibitory. Jedná se o chemická činidla, která brání vytváření
anodických oblastí na výztuži. Podobný účinek může mít i vytvoření galvanické reakce tzv. obětovaného kovu
(obětovaná anoda).
Nátěry výztuže bariérovými povlaky
Izolace výztuže od okolního betonu nátěrem, který je elektrickým izolantem, má zabránit tomu, aby se kationty
kovu uvolňovaly z oceli, rovněž má zabránit ukládání příchozích aniontů v těchto místech. Metoda může být
účinná jedině pokud je ocel zcela čistá a povrchový nátěr celistvý. To znamená, že prut výztuže musí být
kompletně zapouzdřen a povrchový povlak neporušen. Metoda se nemůže navrhovat, pokud není možné pokrýt
celý obvod prutu výztuže. K těmto účelům se používají především epoxidové nátěry. Postup je však prakticky
použitelný pouze u nové výztuže, resp. výztuže nově vkládané do prvku. Výztuž musí být předem naohýbaná,
protože ohýbání povlakované výztuže vede k lokálním poruchám povlaku. Povlakování odkryté výztuže na
19
sanované výztuži je prakticky neproveditelné. Povlakování funguje pouze za předpokladu, že všechny pruty
v poškozeném dílci jsou kompaktně pokryty. Pokud budou potaženy jen částečně, elektrické proudy v souvislosti
s elektrochemickou korozí se budou soustřeďovat v nechráněné výztuži a budou zde vyvolávat korozní
problémy.
Aplikace inhibitorů do betonu impregnací nebo difúzí
Inhibitory je možné nanášet ve formě povrchové úpravy nebo elektrochemickou cestou. Rovněž je možné
přidávat do systému pro ochranu a opravy (do správkových malt a nátěrových systémů). Princip použití tzv.
migrujících inhibitorů spočívá v nanášení roztoku na povrch sanované železobetonové konstrukce, který v sobě
obsahuje inhibitory koroze rozpuštěné v polyalkoholech. Tyto látky mají mimořádnou schopnost penetrace
a migrace k výztuži. Účinnost tohoto opatření se odhaduje na tři až pět let.
Katodická ochrana výztuže
Katodová ochrana výztuže vychází ze známých fyzikálních principů a je dlouhou dobu běžně používaná
především při ochraně ocelových potrubních vedeních uložených v zemi. Katodickou ochranou se zabývá
ČSN EN 12 696 "Katodická ochrana oceli v betonu". Katodická ochrana se zvlášť používá tam, kde beton je
kontaminován chloridy, případně tam, kde není ekonomické nebo vhodné odstranit beton, který je nenarušený,
avšak chloridy kontaminovaný. Pokud je totiž beton kontaminován chloridy, způsobí tyto chloridové ionty
depasivaci, která vede ke korozi za předpokladu, že současně má k výztuži přístup kyslík. Depasivaci
a následnou korozi doprovází pokles potenciálu oceli v betonu. Při jeho nižších záporných či dokonce kladných
hodnotách prudce roste rychlost rozpuštění železa a tedy dramaticky stoupá korozní rychlost. Naopak při
potenciálu nižším (zápornějším) rychlost koroze klesá.
Cílem katodické ochrany je posunout potenciál oceli v betonu do oblastí, kde vznik koroze nebo pokračování
šíření již vzniklé koroze jsou natolik potlačeny, že výskyt poruchy způsobené korozí je po dobu životnosti
konstrukce nepravděpodobný.
U železobetonových konstrukcí se katodická ochrana realizuje polarizací výztuže vnějším proudem. Za tímto
účelem se na povrch upevňují, natírají nebo pod povrch zabetonovávají anody, které se v případě ochrany
vloženým proudem připojují na kladný pól zdroje. Při použití vloženého proudu je záporný pól zdroje připojen
na ocelovou výztuž. Beton, resp. roztok v jeho pórech slouží jako elektrolyt, umožňující průchod proudu a s ním
spojený pohyb iontů. Změna potenciálu oceli v betonu se monitoruje pomocí referenčních elektrod, zapuštěných
do betonu nebo umístěných na jeho povrchu. Tyto elektrody se spolu s vhodným přístrojovým vybavením
a propojením s výztuží používají ke sledování vývoje potenciálu oceli v betonu vůči referenčním elektrodám.
Návrh i provedení katodické ochrany jsou náročné na teoretické znalosti, tak i technologické vybavení.
Navrhovat, resp. realizovat ji může pouze specializovaný odborník resp. firma.
23.3.1.4 Sanace betonu
Porušení betonu může být vyvoláno celou řadou mechanismů, ať již fyzikálních, chemických či mechanických.
Většinou se jedná o kombinaci účinků. Na beton, resp. jeho povrchové oblasti velmi negativně působí také
korodující výztuž, a to tlaky, resp. tahy vyvolávané korozními zplodinami, které vznikají při elektrochemické
korozi výztuže. Tyto korozní zplodiny mají výrazně větší objem než původní kov (o několik set procent)
a v důsledku toho u železobetonových konstrukcí s korodující výztuží dochází k postupnému oddělování krycích
vrstev. Naopak degradace povrchových vrstev betonu a trhliny v betonu významně ovlivňují stav výztuže, resp.
nebezpečí vzniku její elektrochemické koroze. Degradace a ztráta alkality povrchových vrstev vyvolává
depasivaci výztuže, průnik vlhkosti povrchovými vrstvami a trhlinami vytváří dostatek pórového roztoku, který
funguje jako elektrolyt a opět elektrochemickou korozi urychluje. I když formálně jsou technologické postupy
pro opravy betonu a výztuže pro přehlednost uvedeny samostatně je zřejmé, že opravu betonu a výztuže nelze
vzájemně oddělovat.
Nejčastějšími degradačními mechanismy jsou:
– mrazové namáhání betonu,
– namáhání betonu cyklickými změnami vlhkosti,
– chemická koroze betonu,
– koroze v důsledku působení mikrofauny a mikroflóry na beton,
– mechanické narušení nebo opotřebení betonu,
– působení vysokých teplot (požár),
– vznik technologických a statických trhlin.
20
Uvedeným korozním mechanismům lze čelit dále uvedenými strategiemi, ochranou betonu proti vnikání vody
a agresivních látek do povrchových vrstev, obnovou betonu, zesílením konstrukce, injektáží trhlin…
Ochrana povrchu betonu proti vnikání vody a agresivních látek
Beton je porézní stavební materiál, u kterého jsou všechny korozní procesy vyvolány agresivními látkami
v plynné nebo kapalné formě, které pronikají skrz kapilární systém pórů. Schopnost betonu odolávat účinkům
okolního prostředí závisí v rozhodující míře na nepropustnosti povrchových vrstev betonu. Nejvýhodnější je
proto hutný, málo propustný beton. V případě, že se tak nestalo, nebo je tato ochrana s ohledem na agresivitu
prostředí nepostačující, vyžaduje povrch betonu sekundární ochranu povrchovou úpravou.
Povrchová úprava musí být trvanlivá v alkalickém prostředí betonu, odolná vůči klimatickým podmínkám a UV
záření. V zásadě se rozlišují dvě metody povrchové úpravy betonu:
– impregnace, při níž impregnační materiál pronikne do povrchových vrstev betonu a nevytváří
měřitelnou vrstvu na jeho povrchu,
– nátěr, kterým se vytvoří souvislý film na povrchu betonu.
Při impregnaci na rozdíl od nátěrů je impregnační látka uvnitř betonu chráněna před přímými účinky ovzduší,
mechanického poškození a ultrafialového záření. Vzhledem k uvedeným skutečnostem je životnost impregnace
větší než životnost nátěrů.
Nátěry vytvářejí na povrchu betonu různě tlusté vrstvy přibližně od 100 µm výše. Při posouzení funkčnosti
nátěru se zohledňuje především bariérová účinnost a životnost nátěru.
Příprava i nanášení povrchových ochranných systémů se provádí přesně podle pokynů výrobce, které jsou
uvedeny v příslušných technologických předpisech nebo technických listech. Technologický předpis musí
zejména obsahovat:
– charakterizaci požadovaného podkladu pod nátěr, jak co do hutnosti, rovinnosti, tak vlhkosti,
– teplotní rozmezí, ve kterém lze nátěr aplikovat včetně minimální teploty podkladní vrstvy,
– informace o tzv. otevřené době, tj. časovém intervalu, ve kterém lze nátěr bez obtíží aplikovat
(v závislosti na vnější teplotě),
– informaci, zdali je možné nátěr dořeďovat, a to jakými rozpouštědly,
– způsob nanášení nátěru včetně požadovaných pomůcek a jejich přesné charakterizace,
– informace o minimální tloušťce nátěrů,
– informace o maximální době jeho skladovatelnosti,
– informace o minimálních, resp. maximálních skladovacích teplotách.
Nátěrové hmoty musí být dodávány na stavbu v originálním balení, označené datem výroby, případně číslem
výrobní šarže. Dodavatel je povinen na vyžádání objednatele skladovat prázdné obaly od nátěrů tak, aby bylo
možné prokázat jejich skutečnou spotřebu.
V případě vícevrstvých nátěrů nepigmentovaných penetrací nebo hydrofobizací může zadavatel vyžadovat po
předchozím odsouhlasení dodavatele nátěru na zhotoviteli částečné doplňkové pigmentování jednotlivých vrstev
tak, aby bylo možné jednoduchým způsobem posoudit rovnoměrnost nanesení nátěru na určené ploše resp.
požadovanou skladbu vrstev. Kontrola provádění povrchových ochranných vrstev musí být podrobena průběžné
a důkladné kontrole kvality prací. Pro výslednou kvalitu povrchového ochranného systému má zásadní význam
pečlivost provedení a dodržení všech technologických požadavků vyžadovaných v technologickém předpisu.
U rozsáhlejších povrchových úprav, resp. u úprav se specifickými vlastnostmi se doporučuje na počátku prací
provést referenční plochy za přítomnosti investora, projektanta, zhotovitele, případně dodavatele nátěru
a následně jejich vzhledové i fyzikálně mechanické vlastnosti odsouhlasit. Referenční plochy mohou být také
využity pro objektivní stanovení optimální měrné spotřeby nátěrového systému. Spotřebu nátěru totiž výrazně
ovlivňuje hutnost podkladních vrstev, kterou nelze v předstihu zcela objektivně posoudit. Pro hodnocení
nátěrového systému je vždy rozhodující jeho tloušťka, uvedená v projektu sanace, nikoliv měrná spotřeba
nátěrové hmoty. Je třeba upozornit, že u savých betonových podkladů může být výsledná tloušťka nátěrového
systému i poloviční ve srovnání s hutným a nenasákavým podkladem!
21
Obnova betonu
Obnova betonu může být prováděna několika technologickými postupy:
– reprofilace maltovými vrstvami - nanášenými ručně,
- nanášenými strojně stříkáním,
– dobetonování - pěchování,
- dobetonování plného průřezu,
- čerpání betonové směsi do bednění.
Nanášení reprofilační malty ručně
Zpracování, nanášení a ošetřování správkových hmot se provádí přesně podle pokynů výrobce, uvedených
v příslušných technologických předpisech. S tímto technologickým předpisem musí být seznámeni všichni
zodpovědní pracovníci zhotovitele a přiměřeným způsobem i staveništní personál, provádějící sanační práce.
V technologickém předpisu musí být zejména uveden:
– postup přípravy (míchání) sanační správkové hmoty,
– délka míchání,
– tzv. otevřené časy pro zpracování správkové hmoty v závislosti na teplotě,
– vymezení, za jakých klimatických podmínek nelze se správkovou hmotou pracovat,
– nejnižší přípustná teplota vzduchu a podkladního betonu (obvykle se nepřipouští, aby teplota
vzduchu a podkladu klesla pod +5 °C),
– požadavky na kvalitu podkladního betonu a jeho vlhkost,
– požadavky na ošetřování správkové hmoty (délka ošetření závisí na typu použitého pojiva
i tloušťce vrstvy).
Dále musí být v technologickém předpisu přesně specifikovány podmínky ošetřování správkových hmot, a to
zejména u správkových hmot obsahující jakákoliv silikátová pojiva. Délka ošetření závisí na typu použitého
pojiva i tloušťce nanesené vrstvy. Minimálně je nezbytné zabránit vysušení a podchlazení správkových hmot
s pojivem na silikátové bázi po dobu 7 dnů.
Ruční aplikace spočívá ve standardním zednickém ručním nahazování, jehož kvalita je samozřejmě výrazně
ovlivněna zkušeností a pečlivostí provádějícího pracovníka. Při ruční aplikaci správkových malt je třeba vzít
v úvahu, že na tyto malty jsou kladeny výrazně vyšší požadavky na soudržnost s podkladem než tradičních
interiérových či fasádních omítek. U tradičních omítek se požaduje soudržnost s podkladem na úrovni 0,1 resp.
0,2 MPa, zatímco u reprofilačních malt na úrovni v průměru 1,2 MPa a výše. Přitom je zřejmé, že soudržnost
správkové malty s podkladem výrazně závisí kromě kvality předúpravy podkladu i na intenzitě zapracování
správkové hmoty do podkladu. Zkoušky provedené s cílem odhalit vliv technologie aplikace na soudržnost
prokázaly, že strojní aplikace správkové hmoty stříkáním dosahuje v průměru o 0,5 MPa vyšší soudržnosti
s podkladem než technologie ručního nanášení při použití stejné správkové malty ve shodných podmínkách a na
shodném podkladě. Naopak aplikace správkové malty pouhým natahováním vykázala o cca 0,5 MPa nižší
soudržnost než aplikace ručním nahazováním.
22
Tab. 3-6 Přehled zásad a metod ochrany a opravy betonu a frekvence jejich použití (dle ČSN EN 1504-9)
Frekvence použití
Zásada
Zásada a její definice Typ metody
č. Méně
Časté
časté
Impregnace x
Ochrana proti vnikání
Povrchová ochrana x
Omezení nebo zabránění
průniku škodlivých činitelů
1 Místní bandážování trhlin x
(např. vody, jiných kapalin,
páry, plynu, chemikálií a
Povrchové úpravy x
biologických látek).
Výplň trhlin x
Impregnace x
Ovlivňování vlhkosti
Povrchová ochrana x
2 Nastavení a udržování
obsahu vlhkosti v betonu v Stínění a opláštění x
daných mezích
Elektrochemická ochrana x
Obnova betonu
Nanášení malty ručně x
Obnovení původního
Dobetonování x
betonu prvku konstrukce do
3
původně stanoveného tvaru
Nástřik betonu nebo malty x
a funkce. Obnovení
betonové konstrukce
Náhrada prvků x
náhradou její části.
Přidání nebo náhrada zabudované nebo vnější
x
výztuže
Vlepování výztuže do otvorů v betonu x
Zesílení konstrukce
Vyztužení lepenými příložkami x
4 Zvýšení nebo obnovení
Doplnění malty nebo betonu - reprofilace x
únosnosti prvku betonové
konstrukce
Injektáž trhlin, dutin nebo mezer x
Výplň trhlin, dutin nebo mezer x
Dodatečné předpínání x
23
Ruční aplikaci správkových hmot stěrkováním lze proto použít zcela výjimečně s vědomím, že hodnoty
soudržnosti s podkladem mohou být nižší než jsou obvyklé požadavky technických podmínek. Pokud se použije
přesto ruční aplikace natahováním, je třeba preferovat použití zubových stěrek, které umožňují vtlačit
správkovou hmotu do podkladu s vyšší intenzitou a zároveň vrstvu odvzdušnit. Při stěrkování totiž velmi často
dochází k uzavření vzduchu na styčné spáře mezi stěrkou a podkladem. Zároveň tenkovrstvé stěrky jsou výrazně
citlivější na ošetření, které musí být prováděno vzápětí po jejich zatuhnutí a se zvýšenou intenzitou.
Nanášení správkové hmoty strojně - stříkáním
Při strojním nanášení správkových hmot lze použít dvě technologické varianty, a to tzv. suchý nástřik,
tj. technologický postup, kdy je v trysce stříkacího zařízení odděleně dopravována suchá správková hmota
a odděleně voda a směs je pak zvlhčována těsně před tryskou, nebo variantu tzv. mokrého nástřiku, kdy je
správková hmota rozmíšena ve vodě standardním míchacím zařízením a potrubím dopravována ke stříkací
trysce.
Předností prvé varianty je možnost snadného přerušení prací. Proto se tato technologie preferuje především
v oblasti sanací, kdy se většinou nejedná o časově souvislejší nástřiky rozsáhlejších ploch, ale naopak o práce
přerušované finalizováním povrchu a dalšími technologickými operacemi. Nevýhodou tohoto postupu je, že je
velmi závislý na zkušenosti pracovníka, který obsluhuje vlastní trysku a rozhoduje o množství záměsové vody,
která je k suché směsi přidávána. Získat dostatek zkušeností v tomto směru je mimořádně náročné a možnost
předchozího tréninku na "simulátoru" prakticky nulová. Nástřik musí být prováděn z optimální vzdálenosti 1 m
až 1,5 m pokud možno kolmo ke stříkanému povrchu krouživým pohybem. Důležitým technologickým
parametrem je tzv. odpad, tj. množství směsi, která se neuchytí na sanované ploše a odpadne, tj. dojde k její
ztrátě. Tato směs v žádném případě nesmí být recyklována a zpětně používána pro nástřik. Míra odpadu se
pohybuje v závislosti na řadě podmínek v rozmezí 15 až 30 %. U technologie suchého nástřiku má rozhodující
význam průběžná kontrola kvality prostřednictvím nastříkaných kontrolních bloků. Jedná se o nástřik směsi do
dřevěných forem o rozměrech 500 x 500 x 100 cm, které se umísťují obvykle pod úhlem 45° ke stěně a nastříkají
se krouživým pohybem. Po zatvrdnutí se uloží do normových podmínek a následně se z nich vyřežou kontrolní
tělesa. Již pouhý řez kontrolního bloku umožní získat informace o kvalitě nástřiku, a to posouzením homogenity
řezné plochy. Pokud na ní nejsou prakticky patrné či jen neznatelně patrné jednotlivé vrstvy, jedná se o nástřik
provedený kvalitně, v opačném případě jsou nejen zřetelné jednotlivé vrstvy nástřiku, ale velmi často se
vyskytují v řezné ploše i zcela nesoudržná hnízda.
Technologie mokrého nástřiku se při sanačních pracích používá jen výjimečně vzhledem k tomu, že neumožňuje
provádět častější odstávky, které jsou nutně spojeny s nezbytností čištění přívodních hadic, resp. potrubí.
Účinněji lze proto použít pouze při velkoobjemových reprofilačních pracích, kdy v jednom pracovním cyklu se
aplikuje několik desítek metrů krychlových betonu.
Dobetonování
V řadě případů jsou železobetonové konstrukční prvky poškozeny tak, že reprofilace ať již ruční či strojní by
nebyla racionální. V těchto případech je vhodné postižené oblasti (průrazy, hluboké kaverny, masivně rozpadlé
prvky apod.) dobetonovat. V úvahu připadá celá řada technologických variant, závislá na dané konfiguraci prvku
i objemu dobetonávek.
Pěchování
Pěchování je metoda aplikace správkové hmoty nebo betonu, která má pouze zavlhlou konzistenci, vysokou
thixotropicitu, a tedy prakticky nulovou roztékavost. Mechanické pěchování umožňuje správkovou hmotu
takovéto konzistence tlačit i do relativně malých poruch a účinněji zhutnit. Celý proces se provádí po vrstvách.
Zhutňuje se obvykle pěchem z tvrdého dřeva. Velmi záleží na pečlivosti a důkladnosti provádění. Po dokončení
je velmi důležité i takovéto malé oblasti přiměřenou dobu ošetřovat.
Zalití poruch ve vodorovných prvcích
Vykazují-li betony na vodorovných plochách rozsáhlá povrchová poškození, může být hospodárnější
a trvanlivější znovu obnovit celou narušenou část prvku. Průřez se tedy vybourá buď na celou tloušťku nebo na
podstatnou část tloušťky prvku, porucha se vhodně ohraničí, očistí se odhalená výztuž a vzniklá prostora po
případném zabednění se dobetonuje správkovou hmotou či betonem tekuté konzistence. Podstatným
požadavkem při této jednoduché technologické operaci jsou požadavky na minimální smrštění správkové hmoty
nebo betonové směsi. Je tedy třeba použít hmoty, u níž by mělo být garantováno smrštění na úrovni 0,4 mm/m či
menší. S použitím zvláštních přísad lze i u standardních betonů dosáhnout výrazného snížení objemových změn,
případně nastavit jeho rozpínání.
24
Čerpání do bednění
V případě, že potřebujeme doplnit (dobetonovat) rozsáhlejší objemy materiálů u prvků svislých, resp. např. na
spodních lících vodorovných konstrukčních prvků, je možné aplikovat tekutou správkovou maltu nebo
betonovou směs tak, že se porucha uzavře vodotěsně bedněním, osadí se dvěma vstupy s ventily, přičemž na
jeden se připojí hadice čerpacího zařízení, druhý slouží jako odvzdušňovací. Technologie je při správném
provedení poměrně jednoduchá a velmi účinná. Velmi je však závislá na zkušenosti provádějících pracovníků
a na jejich pečlivosti a dobrém materiálovém vybavení.
Zesílení konstrukce
Velmi často je železobetonová konstrukce narušena degradačními účinky, které vyvolaly pokročilou korozi
betonu i výztuže nebo byla v minulosti vystavena náhodnému přetížení ať již statickými nebo dynamickými
účinky. Součástí sanačního zásahu pak musí být nezbytně i zesílení konstrukce nebo dílčích konstrukčních
prvků, protože jenom tak je možné zachovat další plnou funkčnost konstrukce.
Na rozdíl od většiny předcházejících sanačních zásahů, jejichž cílem je zastavit korozní degradaci
železobetonové konstrukce nebo prodloužit její životnost a které jsou navrhovány spíše intuitivně, musí při
zesílení konstrukce být vždy provedeno statické posouzení, které by prokázalo jak statickou únosnost konstrukce
před zesílením, tak po něm. U náročnějších nebo složitějších zesilovacích zásahů se doporučuje provést po
provedeném zesílení zatěžovací zkoušku, která by ověřila souhlas reálného chování zesílené konstrukce
s výpočtem. Variant, jak mohou být různorodé železobetonové inženýrské konstrukce zesíleny, je velké
množství. Velmi orientačně je lze rozdělit na postupy zesilující konstrukci:
– zvětšením průřezu,
– vnesením předpětí do konstrukce,
– změnou nosného systému.
Zvětšení únosnosti průřezu můžeme zajistit:
– zvětšením průřezu reprofilací (s výztuží i bez výztuže),
– dobetonováním (s výztuží i bez výztuže),
– výztuží lepenou na povrch nebo umístěnou do drážky,
– přidáním tuhé výztuže.
Důležitým předpokladem fungování zvětšeného průřezu je zabezpečení spolupůsobení nového materiálu
a původního betonu. Ve výpočtu se musí zohlednit i skutečnost, že původní část prvku je pod vlivem zatížení ve
stavu napětí, zatímco nová část betonu pouze tvrdne a podléhá objemovým změnám (smršťování, hydratačnímu
smrštění).
Zesilování vodorovných ohybově namáhaných prvků
U těchto konstrukčních prvků mohou být k zesílení využity tyto postupy:
– nadbetonování,
– přidání výztuže,
– zmenšení rozpětí,
– kombinace uvedených způsobů.
Zesilování nadbetonováním
Pro nadbetonování se navrhuje alespoň taková třída betonu, jakou má původní deska, lépe však ještě o stupeň
vyšší. Tloušťka nadbetonované vrstvy musí být nejméně 50 mm. Zesílení desek nadbetonováním může být
provedeno:
– spolupůsobením nového a původního betonu (spolupůsobící deska),
– bez spolupůsobení (odlehčovací deska).
Pokud je zabezpečeno spolupůsobení nového a původního betonu, tloušťka desky při výpočtu představuje součet
původní a nové desky. Tahová síla ve výztuži přechází prostřednictvím vodorovných smykových sil do
tlačeného betonu. Kritickým místem zesílené desky je spára na styku mezi novým a starým betonem. Její
spolupůsobení lze zlepšit:
– zdrsněním povrchu původního betonu v kombinaci s adhezním můstkem,
– vložením ocelových trnů do předem vyvrtaných otvorů v původním betonu nebo svorníků
vložených na celou tloušťku prvku a jejich stažením. Nadbetonovaná vrstva se obvykle
vyztužuje svařovanými sítěmi.
25
Při použití systému odlehčovací desky odpadá problém spojení starého a nového betonu, není třeba odstraňovat
povrchové vrstvy a osazovat trny nebo svorníky, čímž se dosáhne urychlení prací. Složitější je výpočet, kdy
poměr únosnosti obou desek je velmi složitý. Uplatňuje se vliv smršťování, změny modulu pružnosti nového
betonu dotvarováním a další okolnosti, které je třeba zohlednit. Tloušťka odlehčovací desky je vždy větší než
tloušťka desky spřažené s původní konstrukcí.
Zesilování přidáním výztuže
Vždy přidáváme výztuž k povrchu, kde je situována tažená zóna (podle průběhu ohybových momentů).
Přidávaná výztuž musí spolupůsobit s betonem. Klasická měkká výztuž se může vkládat do vyfrézované drážky
a vyplněním drážky materiálem zabezpečujícím soudržnost betonu a výztuže. Druhou možností je nalepení
pásové výztuže (lamel) na beton dvousložkovým lepidlem. Lamely mohou být ocelové nebo uhlíkové.
Předpokladem účinného spolupůsobení betonového podkladu, lepidla a lamel je dostatečná pevnost jednotlivých
materiálů a vysoká přilnavost na styčných plochách. Na podkladový beton se kladou tyto požadavky:
– pevnost betonu v tlaku musí odpovídat minimálně třídě betonu B 15,
– průměrná pevnost v tahu povrchových vrstev musí být větší než 1,5 MPa,
– maximální vlhkost betonu musí být 4 %,
– teplota povrchu musí být v intervalu + 15 až + 35 °C,
– na lepené ploše betonu musí být obnažené vrcholky zrn kameniva o velikosti 8 mm.
Oddělení lamely od betonu před dosažením mezní únosnosti zabrání dodržení těchto požadavků:
– tloušťka ocelové lamely se musí v závislosti na třídě podkladního betonu pohybovat
v intervalu od 15 do 15 mm,
– šířka lamely musí být menší než 200 mm,
– mezní poměrné přetvoření lamely musí být menší než 2 %,
– stupeň zesílení musí být menší než 2,0.
Manipulace s poměrně těžkými, málo ohybnými ocelovými pásy a nebezpečí koroze jsou hlavními nevýhodami
ocelových zesilovacích lamel. Proto se v posledním období s převahou začínají používat lamely s vlákny
z vyztuženého polymeru (FRP), nejvíce pak lamely vyztužené uhlíkovými vlákny (CFRP). Dosavadní mírnou
nevýhodou uhlíkových lamel je jejich cena a přenos sil v jednom směru.
Zesilování zmenšením rozpětí
V deskách se zkrácení rozpětí dosahuje vložením železobetonového nebo ocelového nosníku uprostřed rozpětí
desky. Betonáž vloženého železobetonového nosníku se provádí skrz otvory v desce do přiloženého bednění
s výztuží. Do otvoru se vkládají i ocelové trny na zlepšení spolupůsobení desky s novým nosníkem. Průřez není
schopný přenést záporný ohybový moment a vznikne trhlina. I přesto dojde ke zmenšení mezipodporových
a podporových momentů.
U nosníků se zmenšení rozpětí dosáhne vložením pevných nebo poddajných podpor. Nově vzniklé záporné
podporové momenty a příčné síly, které vznikají nad vloženými podpěrami, nejsou vykryté výztuží. Vzniklé
trhliny způsobují, že nosník nad podporou má charakter kloubového uložení.
Zesilování přidáním tuhé výztuže
Tuhé válcové profily spolupůsobící se železobetonovým nosníkem nebo deskou mohou vlastní ohybovou tuhostí
výrazně zvětšit jejich únosnost. Podmínkou je spolehlivé spolupůsobení, které se většinou zabezpečuje svorníky
v kombinaci s adhezním můstkem mezi železobetonovým průřezem a přidaným ocelovým profilem.
Zesilování vnějším předpětím
Vnější předpínací výztuž tvoří lana, kabely nebo tyče, které jsou osazené mimo betonový průřez. Při návrhu
výztuže se vychází z předpokladu, že do konstrukce budou vneseny vnější síly předpětí. To znamená, že celá
konstrukce je ve výpočtovém modelu zatížena dalšími vnějšími silami, a to v místě zakotvení silovým
a ohybovým momentem od excentrické polohy kotev. S ohledem na množství kritérií a požadavků ovlivňujících
návrh zesilování betonových konstrukcí vnesením předpětí proto tento způsob zesílení může navrhovat pouze
zkušený statik, důkladně seznámený s reálným statickým schématem konstrukce i s metodikou návrhu
předpjatých konstrukcí. V tomto směru je tedy tento zesilovací postup velmi náročný, v případě nekvalitního
návrhu i riskantní. Výhodou techniky vnějšího předpětí je, že jeho části jsou snadno kontrolovatelné, opravitelné
a vyměnitelné.
26
23.3.1.5 Injektáže
Injektáž je technologie, při které se do nepřístupných trhlin a dutin stavebního prvku vhání injektážními otvory
pod tlakem injektážní směs. Smyslem injektáže je vyplnění, spojení, zpevnění a utěsnění injektovaného
materiálu.
Trhliny (poruchy které se nejčastěji injektují) vznikají přetížením konstrukce nebo kombinací silových
a fyzikálních účinků. Podstatná část trhlin vzniká v době tuhnutí a tvrdnutí betonu od objemových změn, jako je
tzv. hydratační smrštění a smrštění spojené s vysýcháním betonu.
Z hlediska injektáže rozlišujeme mezi povrchovými trhlinami a trhlinami štěpnými:
– trhliny povrchové zasahují jen do krycí vrstvy betonu nad výztuží a končí na nosné
či konstrukční výztuži,
– štěpné trhliny zasahují do hlubších podpovrchových partií průřezu nebo procházejí průřezem
v celé tloušťce.
U trhlin dochází velmi často ke změně jejich šířky, která se může projevit:
– krátkodobě (např. v důsledku periodického pohyblivého zatížení),
– denně (např. v důsledku slunečního osvitu nebo v závislosti na denním a nočním vývoji teplot,
– dlouhodobě (např. v důsledku ročního období a tomu odpovídajících klimatických podmínek).
K zaplňování trhlin přistupujeme, má-li být dosaženo jednoho nebo více z dále uvedených cílů:
– omezení nebo zabránění přístupu agresivních látek, vznikajících do stavebních dílů trhlinami,
– odstranění netěsnosti stavebních dílů, podmíněných trhlinami,
– spojení protilehlých okrajů trhliny tak, aby výplň přenášela tahové namáhání,
– spojení protilehlých okrajů trhliny, které umožňuje vzájemně omezený pohyb.
Dosažení jednoho nebo více výše uvedených cílů může být částečně nebo zcela znemožněno tím, že se do trhliny
dostanou materiály poškozující beton nebo výplňový materiál snižující přilnavost k betonu. Stejný účinek má
i vytvoření uhličitanových výluhů v trhlině.
Cílů uvedených v předchozím odstavci lze dosáhnout:
– samotížnou penetrací trhlin epoxidovou pryskyřicí (použitelné pouze na vodorovném
podkladu),
– tlakovou injektáží epoxidovou pryskyřicí, která umožní silové namáhání trhlin,
– tlakovou injektáží polyuretanovou pryskyřicí s omezenou možnosti dilatace.
Výběr injektážních materiálů (epoxid/polyuretan) je velmi často podmíněn stavem vlhkosti trhliny, resp. jejích
okrajů.
K provedení injektáže je třeba:
– vhodné injektážní zařízení,
– vytvoření injektážních bodů (plnících hrdel) pomocí vrtaných resp. lepených injektážních
přípravků („pakrů“),
– povrchové utěsnění trhliny v oblasti mimo plnící hrdla.
Nezbytnou součástí injektáží je i kontrola kvality injektáže. Její rozsah a forma musí být součástí projektu nebo
technologického postupu injektáže. Průkazná kontrola zainjektování je proveditelná pouze odběrem malých
jádrových vývrtů o průměru cca 30 až 50 mm.
27
Tabulka 23-7 Způsoby identifikace trhlin
č. Znak Metoda zachycení / zkoušení Výsledek / dokumentace
1 Druh trhliny Vizuální prohlídka, případně odběr jádrového vývrtu ∅ 50 mm Řešení podle definice
Zakreslení, případně paušální údaje (např. ohybová trhlina ve
Vizuální prohlídka
2 Průběh trhliny vzdálenostech ...., síťová trhlina s velikostí ok ...)
Údaje s datem a místem měření
Měřítko pro šířku trhliny, lupa na trhliny (přesnost 0,05 mm) u změn šířky trhlin dle řádků 4.1 a 4.2 i s udáním hodin a
3 Šířka trhliny
klimatických podmínek, případně teploty stavebního dílu
Nejzávažnější změny s uvedením data, hodin a klimatických
Měření změny šířky, např. pomocí snímače pohybu
4.1 krátkodobé podmínek
Změny mezi naměřenými hodnotami ráno a večer v intervalu
Měření změny šířky, např. číslicovým úchylkoměrem, při sedání
cca 12 hodin, s datem, klimatickými podmínkami a teplotou
4.2 Změny šířky trhlin denní snímačem pohybu
stavebních dílů
Změny ve stále delších časových intervalech (podle okolností
Lepení značek (případně kalibrovaných), měření sedání i více měsíců) s uvedením data a klimatických podmínek,
4.3 dlouhodobé
popř. teploty stav. dílu
Vizuální prohlídka, průzkum včetně podmínek výstavby, Rozdíl podle definice, případně vyhodnocení
5 Příčina vzniku trhlin zhodnocení výsledků řádku 1 - 4, případně výpočty pravděpodobnosti opětovného vzniku trhlin
Vizuální prohlídka, případně odběr jádrového vývrtu Popis
6 Stav trhlin /okrajů trhlin
Stavební deník, průzkumy Údaje o dřívějších opatřeních, např. o výplni trhlin
7 Předcházející opatření
Místní stanovení Charakterizování poměrů (potřeba lešení atd.)
8 Přístupnost
28
Před provádění injektážních prací je třeba vždy dokumentovat stav a rozsah trhlin, a to z hlediska:
– příčiny vzniku trhliny,
– polohy trhlin a jejich rozsahu,
– šířky trhlin,
– změny šířky trhlin v krátkodobé denní či dlouhodobé periodě,
– stav okrajů trhlin,
– informace o případných předchozích sanačních opatřeních,
– informace o přístupnosti konstrukce resp. trhlin z hlediska provádění injektáže.
Injektážní zařízení by mělo mít zejména tyto vlastnosti:
– jednoduchou obsluhu a možnost jednoduché kontroly funkčnosti,
– možnost regulace injektážního tlaku v celém pracovním rozsahu,
– malou poruchovost,
– jednoduché čištění a údržbu.
Rozhodnutí o způsobu a rozsahu injektážních prací by mělo vycházet ze vzájemné konzultace mezi projektantem
sanace, zadavatelem i vybraným dodavatelem.
Dodavatel musí pečlivě zkontrolovat poměry na stavbě a posoudit možnost provedení účinného zaplnění trhliny.
V případě, že poměry na stavbě nebo předpokládaný způsob provedení nezaručují dosažení výsledku, který byl
stanoven, musí zadavateli neprodleně písemně sdělit své pochybnosti.
Dodavatel injektážních prací musí vždy pečovat o vhodnou likvidaci všech hmot, které se objeví jako odpad
v průběhu prací a po jejich skončení a nemohou být recyklovány. V této souvislosti musí dodržovat veškerá
platná zákonná ustanovení a o likvidaci hmot musí mít příslušné doklady (viz kap. 23.10.).
Injektážní práce smějí provádět pouze pracovní čety, které mají potřebnou kvalifikaci, tj. jak potřebné
zkušenosti, tak i proškolení. Doklady o odborném proškolení personálu i o referencích jsou nedílnou součástí
nabídky injektážních prací.
Během provádění injektážních prací je bezpodmínečně nutná přítomnost vedoucího pracovní čety na pracovišti.
V průběhu prací musí dodavatel průběžně provádět záznamy o injektážních pracích a podle možností je doplnit
fotografiemi. Součástí záznamu je místo a rozsah prováděných injektáží, typ a objem spotřebovaných
injektážních hmot, vlhkost a teplota v průběhu injektážních prací.
Po skončení prací vypracuje dodavatel injektážních prací závěrečnou zprávu, která musí obsahovat minimálně:
– přehled druhů použitých injektážních materiálů, jejich technické listy a jejich celkovou
spotřebu,
– výsledky kontrolních zkoušek,
– přesně popsaný používaný technologický postup,
– grafické znázornění zaplněných trhlin s uvedením data provedených prací,
– přehled klimatických podmínek v průběhu injektážních prací,
– zprávy o kontrole objednatele v průběhu injektážních prací,
– zvláštní okolnosti.
29
Tabulka 23-8 Oblasti použití výplňových materiálů a druhů výplní
Vlhkost trhlin/okrajů trhlin
Cíl použití Trhliny, které vedou vodu
suché vlhké
"bez tlaku" "pod tlakem"
EP-T EP-Tx
Uzavření EP-I EP-Ix PUR-I PUR-Ix
PUR-I PUR-I
EP-I EP-Ix
Utěsnění PUR-I PUR-Ix
PUR-I PUR-I
Spojení trhlin
EP-I EP-Ix - -
namáhaných silou
Spojení trhlin s možností
PUR-I PUR-I PUR-I PUR-Ix
dilatace
EP-T penetrace epoxidovou pryskyřicí
EP-I injektáž epoxidovou pryskyřicí
PUR-I injektáž polyuretanovou pryskyřicí
x za použití pryskyřic, speciálně vhodných pro tento účel
Penetrace epoxidovou pryskyřicí (Beztlaková injektáž)
K penetraci trhlin epoxidovou pryskyřicí se smí používat pouze za studena tvrdnoucí dvousložkové pryskyřice
bez rozpouštědel a bez plniv, vhodné pro injektáž betonových konstrukcí. Šířka trhliny může být prakticky
libovolná.
Je třeba si uvědomit, že penetrací lze zaplňovat zásadně pouze oblasti povrchových trhlin. Původní únosnost
průřezu poškozeného trhlinami se proto obnoví jen částečně.
Epoxidová pryskyřice pro penetraci musí mít při předpokládaných teplotách použití velmi nízkou viskozitu,
vysokou schopnost kapilární vzlínavosti a dostatečně dlouhou dobu zpracování, aby bylo dosaženo hloubkového
účinku penetrace.
Trhliny musí být zaplněny minimálně do hloubky 5 mm, případně do patnáctinásobné šířky trhliny. Rozhodující
je vyšší hodnota. Trhliny a zóny trhlin je třeba před penetrací očistit vhodnými metodami, minimálně ručně
úzkými drátěnými kartáči nebo lépe „copánkovým“ drátěným kartáčem umístěným na úhlové brusce. Před
vlastní penetrací je vhodné trhliny vysát, nejlépe průmyslovým vysavačem. V případě, že dosažená hloubka
penetrace nedostačuje zamýšlenému účelu, musí se i povrchové trhliny injektovat tlakově.K dosažení potřebného
stupně penetrace musí být v rozmezí doby zpracování výplňového materiálu závislé na teplotě stavebního
objektu zajištěn dostatečný přívod materiálu k trhlině. Je třeba pamatovat na možnost odvzdušnění trhliny.
Penetraci je proto třeba provádět postupně z jedné strany.
Tlaková injektáž epoxidovou pryskyřicí k silovému zaplnění trhliny
K injektáži epoxidovou pryskyřicí, vhodnou pro zaplnění trhlin namáhaných silou, smějí být používány pouze za
studena tvrdnoucí dvousložkové epoxidové pryskyřice bez rozpouštědel a plniv.
Práce se musí provádět podle odsouhlaseného technologického postupu. Injektáž se nesmí provádět při teplotách
konstrukčních prvků nižších než +8 °C.
Pokud není dohodnuto jinak, je třeba trhliny zásadně ze všech stran utěsnit, osadit injektážními přípravky
a injektovat.
Rozestup injektážních přípravků se v závislosti na použité technologii pohybuje od poloviny do celé tloušťky
prvku. Svislé trhliny se injektují vždy od spodu nahoru.
Maximální pracovní tlak by měl být na úrovni jedné třetiny až jedné čtvrtiny tlakové pevnosti injektovaného
betonu. Při injektáži používáme buď injektážní přípravky vkládané do předvrtaných otvorů, nebo injektážní
přípravky lepené na povrch trhliny.
Po dokončení injektáže se odstraní injektážní přípravky i hmota uzavírající trhlinu v oblasti mezi injektážními
přípravky a povrch konstrukce se v těchto oblastech opraví. Způsob této opravy je vždy třeba předem dohodnout,
30
protože dosažení identického stavu povrchu co do struktury a barevného ladění je jen obtížně možné.
Na pohledových površích tedy vždy po injektáži zůstanou patrné stopy. Je tedy třeba počítat s následným
použitím barevně sjednocujícího nátěru.
Tabulka 23-9 Podmínky použití specifických materiálů pro penetraci EP-T
Č. Znak Podmínky použití
Pro oba druhy trhlin
1 Druh trhliny
Libovolný
2 Průběh trhliny
Libovolná 1)
3 Šířka trhliny
4.1 krátkodobé
Žádné
4.2 Změny šířek trhliny denní
4.3 dlouhodobé
Známé
5 Příčiny vzniku trhlin
Standardní
6 Stav trhlin /okrajů trhlin
Žádné podmínky
7 Předcházející opatření
1) Technika penetrace je určena šířkou trhliny
Tabulka 23-10 Podmínky použití specifických materiálů pro injektáž EP-T
Č. Znak Podmínky použití
Pro oba druhy trhlin
1 Druh trhliny
Libovolný
2 Průběh trhliny
3 Šířka trhliny w ≥ 0,01 mm 1)
∆ w ≤ 0,1 w, případně
4.1 krátkodobé
∆ w ≤ 0,3 mm
Změny
4.2 denní
závislé na vývoji pevnosti EP 2)
šířek trhliny
Libovolné
4.3 dlouhodobé
Známé, neopakující se
5 Příčiny vzniku trhlin
Standardní
6 Stav trhlin /okrajů trhlin
Nebyly provedena ještě žádná výplň
7 Předcházející opatření
1) Aktuální hodnota v podstatných oblastech průběhu trhliny
2) Žádné omezení, pokud je pevnost = 3,0 MPa v rozmezí 10 hodin
Tlaková injektáž polyuretanem sloužící k utěsnění trhlin s možností jejich částečné dilatace
Injektáž polyuretanovými pryskyřicemi je obvykle charakterizována jako těsnicí. Umožňuje částečný pohyb
trhlin, zároveň však nezajišťuje přenášení silových účinků.
Použitá injektážní polyuretanová pryskyřice musí mít dostatečnou adhezi k okrajům trhlin o libovolné vlhkosti
a dostatečnou schopnost dilatace v trhlinách. Výplň nesmí při styku s vodou před nebo po průběhu reakce
zkřehnout.
31
Tabulka 23-11 Podmínky použití specifických materiálů PUR I
Č. Znak Podmínky použití
Pro oba druhy trhlin
1 Druh trhliny
Libovolný
2 Průběh trhliny
3 Šířka trhliny w ≥ 0,01 mm 1)
Dilatace výplňového materiálu vytvrzeného v Podle průkazní zkoušky 2)
4
trhlině pro libovolné změny šířky
Známé
5 Příčina (ny) vzniku trhlin
Standardní
6 Stav trhlin /okrajů trhlin
Opakované zaplňování je možné
7 Předcházející opatření
1) Aktuální hodnota v nejdůležitějších oblastech průběhu trhliny
2) Požadavek podle použití, min. ∆ w > 0,1 w
Polyuretanová pryskyřice, určená k utěsnění trhlin z hlediska jejich vodotěsnosti, musí dále splňovat požadavky:
– velmi krátkou dobu reakce při styku s vodou,
– vytvoření pěny s velmi jemnými póry se značným zvětšením objemu.
Injektáž polyuretanovou pryskyřicí je třeba provádět bez povrchové ucpávky trhlin pomocí injektážních
přípravků ve vyvrtaných otvorech.
Detailní ustanovení, kterými je třeba se řídit při provádění i kontrole injektážních prací jsou uvedeny
v Technických podmínkách pro opravu trhlin v betonových konstrukcích, které vydal německý spolkový ministr
pro dopravu pod označením „ZTV-RISS 93„ a který je k dispozici v českém překladu.1
23.3.2 Sanace zděných konstrukcí
Zděné konstrukce jsou především rozrušovány působením srážkové vody, která je vodou hladovou
a demineralizovanou. Tato voda má schopnost rozpouštět vazné součásti vápenných vápenocementových
i cementových zdicích malt. Pronikání vody, zejména pak vody srážkové zděnými konstrukcemi vede
k postupné degradaci zdicí malty, ztrátě těsnosti zdiva, kompaktnosti zdiva a v případě staticky významněji
namáhaných konstrukcí (klenby) i ke ztrátě předpětí a vzniku trhlin.
Kromě toho voda prosycuje jak zdicí maltu i zdicí prvky a pokud jsou exponovány v exteriéru, vyvolává
postupně jejich mrazové porušení. Zejména v případě cihel a méně kvalitních kamenů (opuka, pískovec), tak
postupně dochází k rozpadu zdicí malty i zdiva a k postupné ztrátě jeho kompaktnosti.
Velmi významným degradačním činitelem, který působí na zdivo, jsou účinky dynamické a mikrodynamické,
tedy silové, mnohonásobně se opakující účinky především vyvolané okolní dopravou. Vzhledem k tomu, že
pevnost zdiva v tahu je velmi malá či nulová, mohou tyto dlouhodobě působící dynamické účinky vést
k postupnému rozvolnění zdiva a jeho porušení.
Poruchy vyvolané výše uvedenými degradačními mechanismy mají zprvu vliv pouze na vzhled zdiva, později
dochází ke vzniku trhlin nebo lokálnímu drcení zdiva a v nejkritičtějších fázích může dojít k lokálnímu kolapsu,
tj. vypadnutím dílčích partií zdiva.
1 Vydala Správa silničního fondu České republiky, Čimická 319, 181 00 Praha 8 Zpracovatel Silniční vývoj
Brno, Olomoucká 174, 627 00 Brno.
32
Sanace zděných konstrukcí vyžaduje, aby provedený stavebně technický průzkum identifikoval aktuální kvalitu
zdicích materiálů (zdicí malty, zdicích prvků) a odhalil převažující příčinu vzniku existujících poruch.
Pouze na základě vyhodnocení stavebně technického průzkumu lze navrhnout odpovídající technologii sanace
zdiva.
V případě, že se jedná o staticky náročnější inženýrský objekt, musí být součástí stavebně technického průzkumu
i statický přepočet zděné konstrukce. Problémem věrohodného statického přepočtu narušené zděné konstrukce je
však zahrnutí zjištěných imperfekcí (trhlin a dalších poruch) tak, aby výpočtový model věrohodně odrážel
aktuální stav zděné konstrukce.
Sanace zděné konstrukce se obvykle provádí některými z dále uvedených metod:
– spárováním,
– injektováním zdiva,
– přezdíváním,
– plombováním,
– spínáním armaturou vloženou do spár a otvorů, spínáním železobetonovými prvky, spínáním
ocelovými táhly,
– povrchová ochrana.
23.3.2.1 Spárování
Spárování obvykle rozlišujeme jako povrchové (náhrada malty do hloubky cca 50 mm), resp. hloubkové. V obou
případech se postupuje takto:
– odstranění rozrušené malty ze spár do zadané hloubky mechanicky (v kombinaci se stlačeným
vzduchem) nebo vysokotlakým vodním paprskem,
– odstranění materiálu ze spár a jejich řádné provlhčení, případná aplikace adhezního můstku,
– vyplnění spár cementovou maltou a jejich povrchová finalizace.
Maltu do spár lze vtlačovat ručně v případě povrchového spárování a pomocí spárovací pistole s tlakem
do 0,5 MPa při hloubkovém spárování.
Pro spárování zvlášť staticky exponovaných objektů (např. kleneb) je třeba použít spárovací maltu, jejíž
objemové změny v důsledku vysychání (smrštění) jsou menší než 0,4 mm/m. Jedná se o tzv. objemově
kompenzovanou cementopolymerní maltu, která je schopná zdivo vodotěsně utěsnit a zabránit jeho výraznějšímu
dotvarování.
23.3.2.2 Injektování
Účelem injektování porušeného zdiva je zejména obnovení jeho původní pevnosti v tlaku. Injektážní suspenze
musí vyplnit všechny vnitřní dutiny a trhliny ve zdivu (výplňová injektáž). Chceme-li zajistit odolnost vůči
průsakům vody zdivem, mluvíme o těsnicí injektáži (např. za rubem kleneb).
Před zahájením injektáže je nutné zdivo přespárovat na hloubku nejméně 50 mm, aby nedošlo k výronům
suspenze na povrchu zdiva.
Rozmístění a hloubka injektážních vrtů se stanoví v závislosti na výsledcích průzkumu (vodní tlaková zkouška)
a na tom, zda se injektování může provádět z jedné nebo z obou stran.
Při jednostranném injektování se hloubka vrtů volí obvykle 2/3 tloušťky konstrukce, při oboustranném
1/3 tloušťky konstrukce.
Při plošném injektování se vrty rozmístí šachovnicovitě po celé ploše povrchu. Vodorovná vzdálenost vrtů je od
0,5 do 2,0 m, svislá vzdálenost vodorovných řad je od 0,5 do 0,8 m.
Při pásovém injektování se vrty rozmístí opět šachovnicovitě, avšak nikoliv po celé ploše, nýbrž ve svislých
a vodorovných pásech, širokých asi 1,0 m, vzájemně osově vzdálených 3,0 až 4,0 m. Ve zdivu se vytvoří
pravoúhlá mříž (skelet) z injektovaného zdiva s vnitřními poli neinjektovaného zdiva. Tato metoda se používá
velmi zřídka a přichází v úvahu pouze u méně namáhaných konstrukcí.
Dává se přednost aktivované maltě. Volba postupu při injektování (jednofázové nebo vícefázové – reinjektáž)
a injektážních tlaků (postupně se zvyšujících) je závislá na použitém zařízení a stavu zdiva. U značně
porušeného zdiva je nutné zpočátku volit velmi nízké tlaky. Zdivo se injektuje tlaky od 0,1 do 0,6 MPa.
Po zatvrdnutí injektážní směsi (minimálně po 28 dnech) se v kontrolních vrtech vodní tlakovou zkouškou ověří
kvalita injektážních prací.
33
Mikroinjektování kamenného zdiva
Touto metodou se injektují málo hutné a nasákavé kameny (opuka, pískovec) u staveb památkově chráněných.
– Injektáž se provádí umělými pryskyřicemi nebo jejich směsí.
– Před injektáží se povrch zdiva utěsní. Injektážní tlak je 0,2 MPa.
– Injektování se ukončí, když nastane vzestup injektážního tlaku na manometru nebo když dojde
k výronu směsi kdekoliv na povrchu.
– Pro mikroinjektování velmi provlhlého zdiva se osvědčily malty obsahující speciální
tzv. mikromleté cementy.
Sanace trhlin epoxidovými pryskyřicemi
Při injektování zdiv je třeba dodržovat shodné principy jako při injektování betonu (viz kap. 23.3.1.5)
– Trhlina ve zdivu se sanuje injektáží jenom tehdy, je-li stabilizována.
– Nejvhodnějšími materiály pro sanaci trhlin jsou epoxidové pryskyřice.
– Trhliny ve zdivu užší než 1 mm se sanují epoxidovými pryskyřicemi bez plnidel, pro širší
trhliny je nutné použít epoxidové pryskyřice s plnidly.
– Teplota zdiva a okolního prostředí musí být nejméně + 10 °C,
– Sanace začíná očištěním povrchu zdiva, odstraněním uvolněných částí cihel, kamenů nebo
malty a odsáním nečistot a zejména prachu z trhliny.
– Mastné skvrny se odstraní saponáty, nikoliv organickými rozpouštědly, zdivo se vysuší
proudem vzduchu nebo nástřikem lihu a proudem vzduchu. K vysušování se nesmí použít
žádný otevřený plamen.
– Není vhodné vrtat otvory pro osazení injektážních trubiček (prach se dostane do trhliny). Lepší
způsob je připevnění trubičky na povrch zdiva v místě trhliny tmelem.
– Vzdálenost trubiček závisí na druhu použitého materiálu a na šířce trhliny – při šířce menší než
1 mm je 20 až 40 cm, při šířce 1 mm je 50 cm a při šířce větší než 1 mm je 60 až 100 cm.
Po osazení injektážní přípravků se trhlina zatmelí.
– Směs pro injektování musí být dokonale zhomogenizována. Vždy se připraví jen takové
množství, které lze zpracovat během 15 až 20 minut. Přesný postup se řídí pokyny výrobce
injektážní směsi uvedené v Technickém listu.
– Plnidlem je křemičitá moučka s maximální velikostí zrna 0,1 mm v množství až 40 %
hmotnosti pryskyřice.
23.3.2.3 Přezdívání
Jedná se o postup, kterým se opravují silně narušené oblasti s rozpadající se zdicí maltou nebo zdicími prvky.
V závislosti na statickém schématu konstrukce je třeba fixovat okolní nenarušené či méně narušené zdivo např.
vyklínováním. Následuje postupné vybourání (odstranění) jednotlivých narušených zdicích prvků a jejich
postupná náhrada zdicími prvky novými.
V případě výměny celých řad je zdivo třeba ve vodorovném i svislém směru rozepřít tak, aby nedošlo
k deformaci okolního zdiva.
Nově usazené zdicí prvky se vyklínují a následně zaspárují cementovou maltou, jejíž smrštění bude menší než
0,4 mm/m. Po zatvrdnutí malty ve spárách, nejdříve však po sedmi dnech, se klínky odstraní a spára se
dospáruje.
23.3.2.4 Plombování
Jedná se o postup, kdy do lokálně poškozených partií zdiva se místo náhrady původními zdicími prvky uloží
betonová směs vhodné konzistence.
Do vybouraného prostoru, který se důkladně zbaví všech prachových částic a provlhčí se osadí krátké trny
z betonářské výztuže s cílem zajistit spolupůsobení betonové plomby s okolním zdivem a následně se do
prostoru uloží betonová směs buď pěchováním nebo zalitím zabedněného otvoru tekutou betonovou směsí.
Kvalita použitého betonu musí být minimálně na úrovni B 30/37. Beton musí obsahovat minimálně hrubé
kamenivo frakce 16 - 22 mm. V žádném případě k těmto účelům nemohou být používány cementové potěry
z těženého kameniva frakce 0-4 resp. 0-8 mm! Použitý beton musí být mrazuvzdorný (T 100). Smrštění betonu,
doložené průkazními zkouškami, musí být menší než 0,4 mm/m.
34
23.3.2.5 Spínání a stahování
U zdiva, u něhož nedochází k celoplošnému rozpadu zdící malty ale současně je zřejmé, že kompaktnost zdiva je
snížena, se do prohloubených spár zdiva vkládá speciální nerezová výztuž přespárovaná speciální maltou. Tento
postup umožňuje sanovat jak celkově rozvolněné zdivo, tak i trhliny ve zdivu.
Podobně se používá metoda tzv. „sešívání trhlin“, která spočívá ve vytvoření soustavy ocelových spon různé
délky, osazených zpravidla kolmo přes trhlinu tak, aby spony mohly převzít tahové i smykové namáhání.
Ocelové spony se zapouštějí na obou koncích do zdiva na různé hloubky, aby se jejich zakotvením nevytvořila
jiná trhliny. Spony ve tvaru U se osazují do předvrtaných otvorů, nebo se do otvorů osadí nejprve kotvy
z betonářské oceli a ty se navzájem spojí betonářskou výztuží, přivařenou ke kotvám.
Tuto běžnou ocelovou výztuž, fixovanou na povrchu zděné konstrukce, je třeba chránit vrstvou betonu nebo
cementové omítky tak, aby byla zajištěna její dlouhodobá korozní stabilita.
Spojení části zděného objektu, porušeného trhlinou, lze provést železobetonovými hmoždinkami (sponami).
Vyztužené plomby se osazují nebo betonují přes trhlinu do vysekaných drážek v líci zdiva a kotví se kotvami
z betonářské oceli. Hmoždinky mají obvykle rybinovitý tvar o rozměrech 1000 x 350 x 100 mm. Vyztužují se
betonářskou ocelí o průměru 10 až 12 mm.
Jinou možností je v místě trhliny vysekat rýhu o potřebných rozměrech (hloubka až do 70 cm), která se klínovitě
rozšiřuje směrem do zdiva. Na dno rýhy se osadí ocelové spony zakotvené do zdravého zdiva. Ocelové spony
jsou z betonářské oceli o průměru 12 až 20 mm, osazují se na vzdálenost 20 až 30 cm od sebe a na hloubku
15 až 20 cm, případně se kotví. Stejným způsobem se osadí spony na stupeň lícního rozšíření a oboje se spojí
třmínky umístěnými na vzdálenost 30 až 40 cm od sebe. Třmínky jsou rovněž z betonářské oceli o průměru
5 mm. Líc zdiva se pak postupně zabední a prostor rýhy se vyplní betonem.
Jestliže je konstrukce rozdělena několika rovnoběžnými trhlinami (např. klenba rozdělena podélnými trhlinami
na více úzkých kleneb), lze s výhodou použít ocelová táhla, která se osadí do líce i na rub konstrukce klenby
a přes válcovaný U profil se sešroubují. U kleneb se obvykle horní táhlo protáhne otvorem vyvrtaným ve zdivu
čelní zdi nad klenbou a dolní svorník se zapustí do rýhy vysekané ve zdivu v líci klenby. U profily se mohou
zapustit do zdiva čelních věnců klenby. Součástí sanace je ochrana táhel, ručně či strojně aplikovanou
cementopolymerní správkovou maltou.
Další způsob spojení zdiva porušeného podélnými trhlinami používá táhel procházejících vrstvy ve zdivu
klenby. Při této metodě je zapotřebí provrtat klenbu podélnými vrty (od jednoho lícového věnce k druhému),
do níž se zatáhnou svorníky. Ty se opět spojí na límci spojkami z válcovaných U profilů.
Místo měkké výztuže táhel lze použít i předpínací tyče nebo lana. Po předepnutí se trhliny a kanálky s výztuží
zainjektují.
23.3.2.6 Povrchová ochrana
Povrchovou ochranu cihelného i kamenného zdiva je třeba navrhovat a provádět s největší opatrností. Každá
povrchová ochrana ovlivňuje difúzi vlhkosti zdivem a může vytvářet větší či menší difúzní bariéru, která se
může následně projevit zvětšenou citlivostí povrchových partií zdiva k degradaci či mrazovému porušování.
Proto je použití bariérových nátěrů na bázi epoxidu a polyuretanů až na přesně zdůvodněné výjimky zakázáno.
Povrchovou ochranu zdiva lze provádět především vhodnými hydrofobizačními prostředky, jejichž použití
k tomuto účelu je přesně specifikováno v Technickém listu výrobku a průkazním způsobem ověřeno
prohlášením o shodě.
K povrchové ochraně zdiva by měly být využívány především takové materiálové systémy, s jejichž použitím
jsou přiměřené zkušenosti. Ideální je, pokud povrchová ochrana cihelného či kamenného zdiva může být ověřena
na referenční ploše, a to po dobu minimálně 12 měsíců. U povrchové ochrany zdiva musí být garantováno, že
srovnávací tloušťka vzduchové vrstvy vůči vodní páře je menší než 0,3 m. Současně musí být ověřeno, že
povrchová nasákavost takto ošetřeného povrchu podle ČSN 73 2578 bude V = 0,0 l/m2.
30
35
23.4 DODÁVKA, SKLADOVÁNÍ A PRŮKAZNÍ ZKOUŠKY
23.4.1 Dodávka a skladování
Doprava a skladování výrobků a hmot musí být zabezpečena tak, aby nedošlo k jejich znehodnocení (zejména
klimatickými srážkami a mrazem) a k jejich vzájemnému promíchání a znečištění.
Při dopravě a skladování se preferují výrobky umístěné na europaletách, fixované a částečně chráněné
smrštitelnou plastovou fólií nebo opáskované. Hmoty a výrobky, které nejsou takto adjustovány, mohou být
během automobilové a železniční dopravy znehodnoceny například v důsledku prudkého brždění a narážení
vagónů při sestavování vlaků.
U hmot a výrobků, které musí být chráněny před povětrností, je třeba důsledně dbát na to, aby dopravní
prostředky, zejména automobily byly opatřeny plachtami.
Vykládání musí probíhat mechanizovaně, nejlépe pomocí vysokozdvižného vozíku, případě mechanizované ruky
na automobilu, posuvného čela na automobilu nebo jeřábu. Ruční vykládání zvyšuje riziko poškození zejména
pytlovaných hmot.
Hmoty a výrobky by měly být přednostně umístěny v zakrytých skladech nebo zakrytých skladových
přístřešcích, případně je lze chránit vhodnými plachtami. U plachet je třeba počítat s tím, že může na spodním
líci docházet ke kondenzaci vlhkosti a v důsledku toho ke znehodnocování cementem pojených materiálů.
Pytlovaný cement a cementem pojené správkové zdící a spárovací malty je třeba po složení z dopravního
prostředku a uložení ve skladovací prostoře zbavit samosmrštitelné plastové folie. Pod touto fólií dochází ke
kondenzaci vody a snižuje se doba skladovatelnosti výrobku.
Hmoty a výrobky musí být zřetelně označeny tak, aby nedošlo k jejich záměně. Každá dodávka se na základě
dodacího listu zapisuje do stavebního deníku.
Pro prostý beton, železobeton, předpjatý beton, betonovou směs, injektážní maltu a výztuž měkkou i tvrdou platí
příslušná ustanovení kapitol 17 a 18 TKP.
Pro zdivo, zdicí materiály a zdicí malty platí ČSN 73 2310 a ČSN 72 2430.
Obecně platí, že při skladování je třeba prioritně dodržovat požadavky výrobců uvedené v technických listech.
Obzvlášť je to třeba respektovat u správkových a speciálních materiálů.
U těchto materiálů je třeba zejména kontrolovat jejich stáří ve vztahu k době skladovatelnosti. Výrobky s prošlou
skladovatelností je možné zabudovat do konstrukce pouze na základě dodatečně provedených kontrolních
zkoušek.
23.4.2 Průkazní zkoušky
Průkazní zkoušky dokládají vybrané vlastnosti dodávaných hmot, výrobků a systémů. Slouží k posouzení
vhodnosti výrobků, hmoty nebo systému k danému sanačnímu účelu, resp. k porovnání s kvalitativními
požadavky uvedenými v těchto technických podmínkách nebo v jiných technických normách. Průkazní zkoušky
může provádět jenom akreditovaná zkušebna. Platnost provedené průkazní zkoušky je obvykla dva roky.
Další možností jak doložit kvalitu hmoty, výrobku nebo systému je doložení "prohlášení o shodě" včetně
podkladů na jejichž základě je prohlášení o shodě vydáno. Prohlášení o shodě musí doložit, že průkazní zkoušky,
provedené na hmotě, výrobku nebo systému odpovídají smluvním technickým požadavkům pro daný typ sanace.
Požadavky na průkazní zkoušky, tedy jejich typ a rozsah musí být obsahem projektové dokumentace sanace, a to
zejména tehdy, kdy pro použité typy technologií nejsou k dispozici obecně závazné normy. V projektové
dokumentaci se též uvede požadavek na rozsah oprávnění k provádění příslušných zkoušek, které budou
požadovány na dodavateli průkazních zkoušek.
Rozsah průkazních zkoušek by měl být vždy přiměřený rozsahu a náročnosti sanačního zásahu. Neměly by být
vyžadovány nadbytečné údaje, které pro výslednou kvalitu sanačního zásahu nejsou podstatné.
Rozhodující fyzikálně mechanické či jiné parametry by měly být prokázány:
– vždy v předstihu,
– akreditovanou zkušebnou s akreditovaným zkušebním postupem,
– stáří zkoušek by nemělo být delší než dva roky,
36
– v případě výstupů zahraničních laboratoří by měly být k dispozici originály či ověřené kopie
zkušebních protokolů a jejich překlad do českého jazyka.
Na základě výsledků průkazních zkoušek resp. prohlášení o shodě a dalších náležitostí odsouhlasí autorský dozor
a zodpovědný zástupce zadavatele vhodnost navržených hmot, výrobků a systémů k provedení sanace.
Referenční plochy
Zvlášť vhodným prostředkem pro prokázání vhodnosti hmoty, výrobku nebo systému, je provedení referenčních
ploch. Tyto referenční plochy je třeba předepsat v projektu tak, aby mohly být zhotoveny v dostatečném
předstihu a mohlo tedy dojít k vyzrání všech použitých hmot v době, kdy lze o použití jednotlivých typů hmot
ještě rozhodnout.
V případech, kdy byly předchozím diagnostickým průzkumem zjištěny nižší hodnoty důležitých parametrů
betonu opravované konstrukce, zejména pevnost v tahu povrchové vrstvy nebo uvažované pracovní spáry
(a to i po odstranění jinak znehodnoceného betonu) nižší než 1,5 MPa nebo při použití nových nebo
neodzkoušených technologií nebo vyžádá-li si to zadavatel, provádí se ověřovací pokládka (aplikace) hmoty pro
ochranu a opravy povrchových částí betonových konstrukcí na referenční ploše vždy.
Referenční plocha by měla být provedena pokud možno na sanované konstrukci, v případě že je to z provozních
hledisek nemožné, alespoň na konstrukci s podobnými charakteristickými znaky jako je konstrukce opravovaná.
Aplikace hmot na referenční ploše se provádí za přítomnosti zástupce zadavatele a autorského dozoru podle
existujícího technologického předpisu zhotovitele.
Na referenční ploše provede dohodnuté zkoušky autorizovaná fyzická nebo právnická osoba s příslušnou
autorizací a předloží je projektantovi, resp. zadavateli k posouzení. Tyto výsledky společně s vizuálním
hodnocením vzhledu a struktury referenční plochy umožňují velmi objektivně rozhodnout o vhodnosti dané
hmoty, výrobku nebo systému v konkrétních provozních podmínkách.
Referenční plocha může současně zhotoviteli sloužit jako podklad pro ověření měrné spotřeby jednotlivých
materiálů. Referenční plocha se provádí především u ochranných povrchových systémů, zejména nátěrů.
Referenční plocha slouží též k odsouhlasení kvality povrchových úprav mezi zadavatelem stavby a dodavatelem,
zejména struktury povrchů, barevnosti a přípustných odchylek od rovnosti ploch a přímosti hran opravovaných
konstrukcí.
Vlastnosti sanačních hmot při průkazních zkouškách
Za vyhovující parametry, dosažené při průkazních zkouškách, lze považovat takové, jejichž hodnoty odpovídají
požadavkům projektu, těchto technických podmínek nebo Evropských norem. U jednotlivých hmot, výrobků
a systémů se může vyžadovat prokázání vlastností uvedených v tabulce 12 a 13.
U čerstvé malty lze ve zvláštních případech požadovat průkaz vlastností jako je zpracovatelnost, odlučivost
vody, rozmísitelnost, obsah vzduchu v provzdušněné maltě, složení a přilnavost k podkladu. Tyto parametry
mají však technologický charakter a nemusí mít bezprostřední vztah k výsledným garantovaným vlastnostem
zatvrdlé malty.
U zdicích a spárovacích malt připravovaných na stavbě musí průkazní zkouška přesně specifikovat složení
malty, typ a vlastnosti použitého cementu i typ a vlastnosti použitého kameniva. Výsledky zkoušky platí pouze
za předpokladu, že k výrobě zdicí nebo spárovací malty na staveništi budou použity identické suroviny.
37
Tab. 23 – 12 Vlastnosti hmot pro sanace betonových konstrukcí
Druh hmoty Vlastnost Zkušební předpis
Doba zpracovatelnosti ČSN EN 12 189
Přídržnost k podkladu odtrhovou
ČSN EN 12 639
Adhezní můstky zkouškou
Soudržnost s vybranou správkovou ČSN 73 2577, ČSN 72 2451,
hmotou ČSN EN 1542
Pevnost v tlaku
ČSN 72 2450, ČSN EN 12617
Pevnost v tahu za ohybu
Soudržnost s podkladem bez adhezního ČSN 73 2577, ČSN 72 2451,
můstku ČSN EN 1542
ČSN 72 2453,
Volné smrštění
ČSN EN 12617-4*
Správkové hmoty
Sklon k tvorbě trhlin Příloha 3 TKP 23
ČSN 73 1321
Mrazuvzdornost
ČSN 73 1326
Koeficient teplotní roztažnosti ČSN EN 1770
ČSN EN 73 1319,
Statický modul pružnosti
ČSN ISO 6784
ČSN 73 2577, ČSN 72 2451,
Soudržnost s podkladem
ČSN EN 1542
ČSN 73 2580,
Difúzní odpor vůči H O
2
ČSN EN 1015-19
Difúzní odpor vůči CO
2
Povrchové ochranné ČSN 73 2578,
systémy Povrchová vodotěsnost V 30
ČSN EN 13580*
Schopnost překlenout trhliny
Odolnost vůči agresivním médiím
ČSN 67 3091,
Odolnost vůči UV záření
ASTM D 4587-91
Viskozita
Doba zpracovatelnosti (otevřená doba)
Přídržnost k podkladu v závislosti na
prEN 14068*
vlhkosti podkladu
Injektážní hmoty
prEN 14117*
Pevnost v tahu za ohybu
Modul pružnosti
Koeficient teplotní roztažnosti
38
Tab 23 – 13 Vlastnosti hmot pro sanace zdiva
Druh hmoty Vlastnost Zkušební předpis
ČSN 72 1153
Petrografické složení
Měrná a objemová hmotnost, hutnost a ČSN EN 1936
pórovitost
ČSN EN 13755
Nasákavost
ČSN EN 12371
Mrazuvzdornost
ČSN EN 14157
Kámen Obrusnost podle Böhma
ČSN 72 1159
Odolnost proti vlivům povětrnosti
ČSN EN 1926
Pevnost v tlaku
ČSN 72 1164
Pevnost v tahu za ohybu
ČSN 72 1167
Tvrdost podle Vickerse
(dříve ON 72 1161)
Pevnost desek v tahu za ohybu
ČSN 72 2602
Vzhled a rozměry
ČSN 72 2603
Objemová hmotnost a nasákavost
ČSN 72 2605
Mechanické vlastnosti
Cihly Mrazuvzdornost ČSN EN 53 – 2
ČSN 72 2607
Výskyt cicvárů
ČSN 72 2608
Náchylnost ke tvorbě výkvětů
ČSN EN 14411
Odolnost keramického střepu
ČSN 72 2449
Pevnost v tlaku
ČSN 72 2450
Pevnost v tahu za ohybu
ČSN 72 2447
Objemová hmotnost
Zdicí malty Objemová stálost ČSN 72 2453
ČSN 72 2453
Mrazuvzdornost
ČSN 72 2451
Přídržnost k podkladu
ČSN 72 2454
Propustnost vůči vodním parám
Stejné vlastnosti jako u zdících malt
ČSN 72 2453,
Volné smrštění ČSN EN 12617-4*
Spárovací malty
Příloha 3 TKP 23
Sklon k tvorbě trhlin
ČSN EN 73 1319,
Statický modul pružnosti ČSN ISO 6784
Doba zpracovatelnosti (otevřená doba)
Přídržnost k podkladu v závislosti na
vlhkosti podkladu
prEN 14068*
Injektážní hmoty prEN 14117*
Pevnost v tahu za ohybu
Modul pružnosti
Koeficient teplotní roztažnosti
39
23. 5 ODEBÍRÁNÍ VZORKŮ A KONTROLNÍ ZKOUŠKY
Kontrolní zkoušky a měření jsou zkoušky, jejichž cílem je průběžně ověřovat aktuální jakostní vlastnosti
stavebních materiálů používaných při sanaci inženýrské konstrukce. Kontrolní zkoušky zajišťuje dodavatel.
Náklady na odběr vzorků, dopravu vzorků z místa odběru do zkušebny, zkoušení, měření, vyhotovení správ
a protokolů včetně vypracování závěrečné souhrnné zprávy zhotovitele o jakosti jsou vždy obsaženy v nákladech
na příslušné položky prací. Projektant, resp. zadavatel má právo určit místa zkoušek a jejich četnost.
Při provádění zkoušek resp. odběrů vzorků musí být každé zkušební místo, resp. vzorek označeny značkou, která
zabrání záměně a zároveň je vždy proveden záznam o zhotovení (odběru) vzorku (zkušebního tělesa)
s následujícími informacemi:
– původ vzorku (název stavby, název výrobce hmoty, lokalita zdroje hmoty),
– kdo vzorek odebral, jméno a podpis, datum a hodina odběru,
– komu je vzorek určen, adresa,
– hodnoty parametrů naměřených na čerstvém vzorku, pokud jsou při odběru zjišťovány
(teplota, konzistence, objemová hmotnost, obsahu vzduchu apod.),
– vzhled a způsob balení vzorku.
Četnosti a druhy kontrolních zkoušek musí být součástí předem schváleného kontrolního plánu, který odsouhlasí
autorský dozor a zodpovědný zástupce zadavatele. Minimální povinný rozsah jednotlivých kontrolních zkoušek
zhotovitele je uveden v přiložených tabulkách.
Tab. 23-14 Kontrola předúpravy povrchu
Kontrola Zkouška Zkušební předpis Minimální četnosti
Vizuální kontrola - Celoplošné
Akustické trasování - Celoplošné
Předúprava Min. 3 stanovení, na
Stanovení pevnosti v tahu povrchových ČSN 72 2451
betonu každých 100 m2 povrchu
vrstev ČSN EN 1542
další 3 zkoušky
Min. 9 stanovení, na
Zkouška pevnosti v tlaku Schmidtovým
ČSN 73 1373 každých 100 m2 povrchu
tvrdoměrem
další 16 zkoušek
Provádění odběru vzorků, resp. konání kontrolních zkoušek musí zhotovitel oznámit pověřené osobě zadavatele
(obvykle stavební dozor) nejpozději 48 hodin před jejich provedením. Zadavatel, resp. jím pověřený zástupce
sdělí nejméně 24 hodin předem, že se hodlá zkoušky zúčastnit. Informace sdělované dodavatelem zadavateli
o plánovaných zkouškách musí obsahovat minimálně:
– označení staveniště, kde bude zkouška prováděna a jména zodpovědného pracovníka
zhotovitele na stavbě, který se bude zkoušky účastnit,
– čas počátku a předpokládaného konce prováděných prací,
– sdělení, podle jakého zkušebního postupu budou zkoušky nebo odběr vzorků prováděny.
Dodavatel musí umožnit zadavateli nebo jím pověřené osobě přístup na staveniště, do skladů i laboratoří, a to
i v případě, že jsou zkoušky prováděny smluvními fyzickými nebo právnickými osobami.
40
Tab. 23 - 15 Kontrola správkových hmot
Kontrola Zkouška Zkušební předpis Minimální četnosti
Pevnost v tahu za ohybu ČSN 72 2450 1 sada za den aplikace
Pevnost v tlaku ČSN EN 12617 1 sada za den aplikace
Správkové
hmoty Mrazuvzdornost ČSN 73 1321 2 sady na akci a typ malty
Min. 3 stanovení, na každých
ČSN 72 2451
Stanovení soudržnosti 100 m2 povrchu další 3
ČSN EN 1542
zkoušky
Zadavatel je oprávněn kdykoliv v průběhu prací provést vlastní kontrolní zkoušky. V případě potvrzení
pochybnosti objednatele o kvalitě výrobků, hmot nebo prací, uhradí náklady na provedení zkoušky dodavatel.
Kontrolní zkoušky prací, výrobků, hmot, složek směsí a systémů pro sanace inženýrských staveb může
zajišťovat autorizovaná právnická nebo fyzická osoba pro oblast diagnostiky a zkušebnictví staveb, přičemž
zkoušky musí být provedeny v akreditované zkušebně podle akreditovaného zkušebního postupu.
Výsledky kontrolních zkoušek předává dodavatel zadavateli neprodleně a průběžně. Celkové zhodnocení
kontrolních zkoušek je součástí závěrečné zprávy o provedených kontrolách a zkouškách, jejich přílohou jsou
také veškeré protokoly o výsledcích zkoušek.
Tab. 23-16 Kontrola povrchových ochranných systémů
Kontrola Zkouška Zkušební předpis Minimální četnosti
Min. 3 stanovení, na každých
přídržnosti mřížkovou
ČSN ISO 2409 100 m2 povrchu další 2
zkouškou
zkoušky
přídržnosti odtrhovou Min. 3 stanovení, na každých
zkouškou ČSN 73 2577 100 m2 povrchu další 1
zkoušku
Min. 3 stanovení, na každých
Tloušťka vrstvy nátěru
ČSN ISO 2808 100 m2 povrchu další 3
(nátěrového systému)
zkoušky
Vodotěsnost nátěru a Min. 1 stanovení, na každých
tenkovrstvých povrchových ČSN 73 2578 500 m2 povrchu další 2
Povrchové
úprav zkoušky
ochranné
Zkouška se provádí pouze v
systémy
případě pochybnosti o
Stanovení propustnosti oxidu difúzních vlastnostech
*
uhličitého aplikovaného materiálu,
četnost 1 sada tří zkušebních
těles
- Zkouška se provádí pouze v
případě pochybnosti o
Stanovení propustnosti difúzních vlastnostech
ČSN 73 2580
vodních par aplikovaného materiálu,
četnost 1 sada tří zkušebních
těles
* Různé zkušební postupy akreditované na vybraných pracovištích
41
Tab. 23-17 Kontrola zdiva
Kontrola Zkouška Zkušební předpis Minimální četnosti
vazba zdiva
vizuálně průběžně
šířka spár
zdicí prvky ČSN 73 1163
1 x za celou akci
pevnost v tlaku ČSN 72 2605
zdicí malta
Zdivo ČSN 72 2449 1 x za celou akci
pevnost v tlaku
spárovací malta korýtková zkouška
2 x za celou akci
sklon k tvorbě trhlin (viz Příloha 3)
povrchová úprava
ČSN 73 2578 1 x za celou akci
povrchová nasákavost
Zpráva o kontrolách a zkouškách musí minimálně obsahovat:
– název, adresu zadavatele a dodavatele a další údaje o právnické nebo fyzické osobě, která
prováděla kontrolní práce pro dodavatele,
– adresu nebo přesnou specifikaci umístění sanované konstrukce včetně stručného popisu
provedeného sanačního zásahu,
– jména zodpovědných pracovníků dodavatele a souhrnné údaje o stavebním personálu,
– údaje o použitých správkových hmotách včetně technologických předpisů nebo odkazů na ně,
– soupis a charakterizace použitého strojního zařízení,
– stručný harmonogram provádění jednotlivých technologických operací včetně charakterizace
klimatických podmínek,
– výsledky vlastních kontrolních zkoušek dodavatele včetně zkušebních protokolů,
– výsledky případných kontrolních zkoušek prováděných zadavatelem,
– datum, podpis, razítko právnické nebo fyzické osoby, provádějící kontrolní zkoušky pro
zadavatele.
Typy a četnost kontrolních zkoušek pro jednotlivé druhy stavebních hmot, používaných při sanacích
inženýrských konstrukcí jsou uvedeny v Tab. 14 až 16.
23.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY
Pro všechny konstrukce platí tolerance podle dokumentace nebo tolerance podle norem (ČSN 73 0202,
ČSN 73 0205, ČSN 73 0210-1) nebo ustanovení těchto TKP.
Pokud tolerance pro některé konstrukce nejsou stanoveny, platí požadavky uvedené v TKP 18.
Přípustné odchylky, v případech kdy to neurčuje dokumentace, odsouhlasí stavební dozor.
Pro betonové a zděné konstrukce se stanovují vytyčovací odchylky podle ČSN 73 0205 s tř. přesností
nejméně 10, pokud není v dokumentaci stanoveno jinak.
Pro mezní odchylky a místní nerovností povrchů rovinných ploch, pro celkové a místní přímosti hran a koutů
u betonových a zděných konstrukcí platí ČSN 73 0205.
U hmot nanášených stříkáním určí přípustné tolerance stavební dozor za účasti autorského dozoru až po
vyhodnocení referenční plochy.
Pro dosažení příznivého architektonického vzhledu různých částí sanovaných betonových konstrukcí se
vyžaduje, aby opravený beton měl homogenní strukturu a zabarvení.
Záruční doby všeobecně stanoví kapitola 1 TKP. Po celou záruční dobu je třeba sledovat celkový stav objektu
a jakákoliv zjištění zakládající důvod k zahájení reklamačního řízení musí být správcem bez zbytečného odkladu
písemně oznámena dodavateli a investorovi.
42
23.7 KLIMATICKÁ OMEZENÍ
Pro beton nevyztužený, vyztužený, předpjatý, betonovou směs a injektážní maltu platí příslušná ustanovení
kap. 17 a 18 TKP.
Pro zdění za nízkých teplot platí ČSN 73 2310.
U ostatních sanačních hmot a ochranných nátěrů musí být klimatická omezení uvedena v technologickém
předpisu, který zhotovitel předkládá zadavateli k odsouhlasení před započetím prací.
23.8 ODSOUHLASENÍ A PŘEVZETÍ PRACÍ
Odsouhlasení provedených prací podle projektové dokumentace a dokumentace zhotovitele provádí stavební
dozor na základě kontrolních zkoušek a měření.
Dodavatel je povinen včas vyzvat stavební dozor k odsouhlasení všech prací, které budou v dalším postupu
zakryty nebo se stanou nepřístupnými nebo obtížně kontrolovatelnými. Jedná se především o odsouhlasení:
– referenčních ploch a závěrů z jejich provedení,
– povrchu upraveného pro aplikaci sanačního systému,
– povrchu výztuže před aplikací sanačního systému,
– jednotlivých vrstev izolačního souvrství,
– nanášení a pokládky jednotlivých sanačních vrstev,
– aplikace přídavné výztuže,
– úpravy styčných ploch pracovních spár,
– injektážního postupu,
– úpravy spár před obnovou spárování
– obnoveného spárování atd.
O výsledku odsouhlasení jednotlivých etap sanace provede stavební dozor zápis do stavebního deníku.
Převzetí prací provádí zadavatel na základě dokumentace skutečného provedení, kladném výsledku hlavní
prohlídky a zprávy o průběhu stavby zpracované dodavatelem, která musí obsahovat:
– označení objektu,
– údaje o schválené dokumentaci a jejich změnách,
– přehled všech subdodavatelů a jejich činností,
– časový přehled prací,
– změny a odchylky, které vznikly v průběhu prací,
– přehled provedených kontrolních měření, zkoušek, odebraných vzorků a jejich vyhodnocení.
U mostů a objektů mostům podobných se musí před převzetím prací uskutečnit hlavní prohlídka podle předpisu
ČD S5 Správa mostních objektů (pokud se dle tohoto předpisu vyžaduje).
U tunelů se musí před převzetím prací uskutečnit hlavní prohlídka podle předpisu ČD S6 Správa tunelů (pokud
se dle tohoto předpisu vyžaduje).
V případě, že dokumentace stanovila provedení zatěžovací zkoušky nebo o ní bylo rozhodnuto během sanačních
prací (v případě zesilování), musí být výsledek zatěžovací zkoušky znám před převzetím prací.
Nezbytnou podmínkou pro převzetí prací je předání dokumentace skutečného provedení. Tuto dokumentaci
zajišťuje zhotovitel, podkladem pro její zpracování je původní schválená dokumentace se zakreslením všech
změn a odchylek provedených během sanačních prací.
23.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
Pokud podle dokumentace pro provedení sanačních prací bude na konstrukci sledována deformace, je nutné
v dokumentaci označit místa osazení měřických bodů. Dodavatel je povinen během výstavby tyto body osadit,
udržovat a zajistit provedení požadovaných měření a výsledky předat stavebnímu dozoru. Pokud byla
dokumentaci předepsána zatěžovací zkouška nebo další měření a zkoušky, je povinností dodavatele tyto zajistit.
43
23.10 EKOLOGIE
Při provádění sanačních prací je třeba dbát pokynů a ustanovení uvedených v kapitole 1 těchto TKP.
Při provádění sanací inženýrských objektů platí z hlediska ochrany přírody a životního prostředí stejná
legislativa jako při provádění jakékoliv jiné stavby dráhy nebo stavby na dráze.
23.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ
OCHRANA
Požadavky na bezpečnost práce a technických zařízení jakož i na požární ochranu obecně stanoví kapitola
1 TKP.
Pracovníci nesmí prodlévat v místech se zúženým průjezdným průřezem. Tato místa musí být označena podle
předpisu ČD Op 16. Je-li nutné pracovat v těsných prostorách i na mostech a tunelech, musí být učiněna stejná
opatření jako při práci za zhoršené viditelnosti.
U epoxidových, epoxicementových a polyuretanových vícesložkových materiálů není škodlivý výsledný
produkt, ale jednotlivé složky ano. Při zasažení pokožky nebo očí je nutné vyhledat lékařskou pomoc. Obal
s popisem materiálu je vhodné vzít sebou.
Základní informací o rizikovosti a zdravotním působení jednotlivých materiálů je jejich Bezpečnostní list, který
by měl být součástí dokumentace poskytované výrobcem či prodejcem stavebních materiálů dodavateli sanace.
23.12 SOUVISEJÍCÍ NORMY A PŘEDPISY
Uvedené související normy a předpisy vycházejí z aktuálního stavu v době zpracování TKP, resp. jejich
aktualizace. Uživatel TKP odpovídá za použití aktuální verze výchozích podkladů ve smyslu kap. 1.3 TKP,
tj. právních předpisů, technických norem a předpisů a předpisů ČD.
23.12.1 Technické normy
ČSN 72 1151 Zkoušení přírodního stavebního kamene. Základní ustanovení
ČSN 72 1152 Odběr vzorků přírodního kamene
ČSN 72 1153 Petrografický rozbor přírodního kamene
ČSN EN 1936 Zkušební metody přírodního kamene - Stanovení měrné a objemové hmotnosti a
celkové otevřené pórovitosti
ČSN EN 13755 Zkušební metody přírodního kamene - Stanovení nasákavosti vodou za atmosférického
tlaku
ČSN EN 12371 Zkušební metody přírodního kamene - Stanovení mrazuvzdornosti
ČSN EN 14157 Zkušební metody přírodního kamene - Stanovení odolnosti proti obrusu
ČSN 72 1159 Stanovení odolnosti přírodního stavebního kamene proti vlivu povětrnosti
ČSN 72 1160 Stanovenie alkalickej rozpínavosti prírodného stavebného uhličitanového kameňa
ČSN 72 1162 Stanovenie odolnosti prírodného stavebného kamene kameňa proti silicifikácii
ČSN EN 1926 Zkušební metody přírodního kamene - Stanovení pevnosti v tlaku
ČSN 72 1164 Stanovení pevnosti v tahu za ohybu přírodního kamene
ČSN 72 1165 Stanovení statického modulu pružnosti v tlaku přírodního stavebního kamene
ČSN 72 1167 Stanovení tvrdosti přírodního stavebního kamene podle Vickerse
ČSN 72 1218 Vápenec. Kusovitost. Dolomit.
ČSN 72 1800 Přírodní stavební kámen pro kamenické výrobky. Technické požadavky
ČSN 72 1810 Prvky z přírodního kamene pro stavební účely. Společná ustanovení
ČSN 72 1860 Kámen pro zdivo a stavební účely. Společná ustanovení
ČSN 72 2430-1 až 5 Malty pro stavební účely. Část 1 až 5
ČSN 72 2440 Zkoušení malt a maltových směsí. Společná ustanovení.
44
ČSN 72 2441 Zkouška zpracovatelnosti čerstvé malty
ČSN 72 2442 Zkouška odlučnosti vody čerstvé malty
ČSN 72 2443 Zkouška rozmísitelnosti čerstvé malty
ČSN 72 2444 Zkouška obsahu vzduchu v provzdušené čerstvé maltě
ČSN 72 2445 Rozbor čerstvé malty a maltové směsi
ČSN 72 2446 Zkouška přilnavosti čerstvé malty k podkladu
ČSN 72 2447 Zkouška hmotnosti a pórovitosti malty
ČSN 72 2448 Stanovení vlhkosti a nasákavosti malty
ČSN 72 2449 Zkouška pevnosti malty v tlaku
ČSN 72 2450 Zkouška pevnosti malty v tahu za ohybu
ČSN 72 2451 Zkouška přídržnosti malty k podkladu
ČSN 72 2452 Zkouška mrazuvzdornosti malty
ČSN 72 2453 Zkouška objemové stálosti malty
ČSN 72 2454 Zkouška propustnosti malty vůči vodním parám
ČSN 72 2600 Cihlářské výrobky. Společná ustanovení
ČSN 72 2601 Skúšanie tehliarskych výrobkov. Spoločné ustanovenia
ČSN 72 2602 Skúšanie tehliarskych výrobkov. Zisťovanie vzhladu a rozměrov
ČSN 72 2603 Skúšanie tehliarskych výrobkov. Stanovenie hmotnosti objemovej hmotnosti
a nasákavosti
ČSN 72 2605 Skúšanie tehliarskych výrobkov. Stanovenie mechanických vlastností
ČSN 72 2607 Skúšanie tehliarskych výrobkov. Stanovenie výskytu cicvárov
ČSN 72 2608 Skúšanie tehliarskych výrobkov. Stanovenie náchylnosti na tvorbu výkvetov
ČSN 72 2609 Cihlářské názvosloví
ČSN 72 2610 Cihlářské prvky pro svislé konstrukce. Cihly plné CP.
ČSN 72 2623 Cihlářské výrobky pro režné zdivo. Společná ustanovení
ČSN EN 14411 Keramické obkladové prvky - Definice, klasifikace, charakteristiky a označování
ČSN 73 0202 Geometrická přesnost ve výstavbě. Základní ustanovení
ČSN 73 0205 Geometrická přesnost ve výstavbě. Navrhování geometrické přesnosti
ČSN 73 0210-1 Geometrická přesnost ve výstavbě. Podmínky provádění. Část 1: Přesnost osazení
ČSN 73 0210-2 Geometrická přesnost ve výstavbě. Část 2: Přesnost monolitických betonových
konstrukcí.
ČSN 73 1313 Stanovení obsahu vzduchu v provzdušené betonové směsi
ČSN 73 1326 Stanovení odolnosti povrchu cementového betonu proti působení vody a chemických
rozmrazovacích látek
ČSN 73 2061-1 Zatěžovací zkoušky zdiva. Část 1: Všeobecná ustanovení
ČSN EN 1052-1 Zkušební metody pro zdivo - Část 1: Stanovení pevnosti v tlaku
ČSN EN 1052-2 Zkušební metody pro zdivo - Část 2: Stanovení pevnosti v tahu za ohybu
ČSN 73 2310 Provádění zděných konstrukcí.
ČSN 73 2401 Provádění a kontrola konstrukcí z předpjatého betonu
ČSN 73 2520 Drsnost povrchů stavebních konstrukcí
ČSN 73 2577 Zkouška pružnosti povrchové úpravy stavebních konstrukcí k podkladu
ČSN 73 2578 Zkouška vodotěsnosti povrchové úpravy stavebních konstrukcí
ČSN 73 2579 Zkouška mrazuvzdornosti povrchové úpravy stavebních konstrukcí
45
ČSN 73 2580 Zkouška prostupu vodních par povrchovou úpravou stavebních konstrukcí
ČSN 73 2581 Zkouška odolnosti povrchové úpravy stavebních konstrukcí proti náhlým teplotním
změnám
ČSN 73 2582 Zkouška otěruvzdornosti povrchové úpravy stavebních konstrukcí
ČSN 73 6242 Navrhování a provádění vozovek na mostech pozemních komunikací
ČSN EN 539-1(72 2682) Pálené střešní tašky pro skládané krytiny. Stanovení fyzikálních charakteristik.
Část 1: Zkouška prosákavosti
ČSN EN 539-2 (72 2682) Pálené střešní tašky pro skládané krytiny. Stanovení fyzikálních charakteristik.
Část 2: Zkouška mrazuvzdornosti
ČSN EN 12 696 Katodická ochrana oceli v betonu
ČSN EN 1504 Výrobky a systémy pro ochranu a opravy betonových konstrukcí
ČSN EN 12350-7 Zkoušení čerstvého betonu - Část 7: Obsah vzduchu - Tlakové metody
23.12.2 Předpisy
ČD Op 16 Pravidla o bezpečnosti a ochraně zdraví při práci
ČD S 5 Správa mostních objektů, republikovaný předpis
ČD S 6 Správa tunelů
Vyhláška č. 177/1995 Sb. Stavební a technický řád drah, v platném znění
23.12.3 Související kapitoly TKP
Kapitola 1 - Všeobecně
Kapitola 17 - Beton pro konstrukce
Kapitola 18 - Betonové mosty a konstrukce
Kapitola 20 - Tunely
Kapitola 22 - Izolace proti vodě
Kapitola 24 - Zvláštní zakládání
Kapitola 25 - Protikorozní ochrana úložných zařízení a konstrukcí
46
Příloha 1 Výklad pojmů
Adhezní můstek Speciální mezivrstva nanesená na beton původní konstrukce, zajišťující vyšší
soudržnost mezi podkladním betonem a správkovou maltou.
Adhezní lom Lom na rozhraní dvou vrstev.
Alkáliové rozpínání Chemická reakce mezi alkáliemi (sodíkem a draslíkem) obsaženými v cementu
s některými typy kameniv vyvolávající objemové změny betonu vedoucí ke vzniku
(alkalická reakce)
trhlin a jeho postupnému porušení.
Antikorozní ochrana Nátěr nebo nátěrový systém omezující přístup vody a kyslíku k výztuži.
výztuže
Bariérové povlaky Nátěry nebo nátěrové systémy omezující průnik plynů a kapalin k výztuži nebo
betonu nebo výztuže povrchovým vrstvám betonu.
Betonový podklad Beton původní konstrukce, na který má být nanášen ochranný nebo opravný
systém.
Předupravený betonový Beton původní konstrukce očištěný a zbavený zdegradovaných vrstev, jehož
podklad pevnost v tahu povrchových vrstev je obvykle 1,5 MPa.
Cementové malty Malty a betony vzniklé smísením hydraulického pojiva (obvykle cementu)
a cementové betony s kamenivem vhodné zrnitosti, přísadami a příměsemi, které po smíchání s vodou
tvrdnou hydratační reakcí.
Čerstvé na čerstvé Nanášení správkové malty nebo betonu na předupravený betonový podklad
opatřený vhodným adhezním můstkem, u něhož ještě nezapočalo tuhnutí.
Dávka (šarže) Objem sanačního materiálu vyrobený během jednoho pracovního cyklu, tj. v rámci
jednoho navažovacího cyklu surovinových složek.
Degradace Postupné a trvalé narušování povrchových vrstev betonu. Konkrétní mechanismus
degradace je třeba vždy co nejpřesněji identifikovat diagnostickým průzkumem.
Difúzní ekvivalentní Tloušťka vzduchové vrstvy v metrech, mající stejný difúzní odpor vůči průniku
tloušťka vzduchové vodní páry nebo oxidu uhličitého jako hodnocený nátěr nebo nátěrový systém dané
vrstvy tloušťky. Slouží přehlednějšímu vyjádření bariérových schopností nátěru nebo
nátěrového systému vůči vodní páře nebo oxidu uhličitému.
Dilatační spára Spára oddělující jednotlivé konstrukční prvky nebo vrstvy, umožňující jejich
nezávislou deformaci, délkovou změnu související s kolísáním teplot a deformací
konstrukce od nahodilého zatížení.
Doba zrání Časový interval mezi okamžikem přípravy správkové malty a dosažením
požadovaných fyzikálně mechanických vlastností.
Dotvarování Pružně plastická deformace tělesa v důsledku působení stálého a vlastního zatížení.
Elektrochemická koroze Proces, kdy v důsledku chemické či fyzikální nehomogenity výztuže resp. ochranné
výztuže vrstvy dochází za přítomnosti elektrolytu (vody obsažené v pórovém systému
betonu) k oxidačně redukčním reakcím a ke vzniku různě velikého
elektrochemického článku s katodou a anodou, jehož důsledkem je korozní
poškození (hmotnostní úbytek) výztuže.
Epoxidové pryskyřice Typ organického polymeru, který spolu s tvrdidlem a případně dalšími aditivy
vytváří pojivo používané pro výrobu nátěrů lepidel, malt a betonů se specifickými
fyzikálně mechanickými vlastnostmi (vysoká pevnost v tahu, vysoká adheze
k betonovému podkladu, vysoká korozní odolnost).
Hloubkové spárování Náhrada malty v ložných a styčných spárách zdiva do hloubky větší než 50 mm.
Hydrofobizace Nátěr nebo nátěrový systém, který výrazně omezuje smočitelnost ošetřeného
povrchu vodou, a tedy průnik kapalin, zejména vody do pórového systému
povrchových vrstev betonu. Současně hydrofobizace neomezuje difúzi vodní páry.
47
Objemováhydrofobizace Omezení smáčitelnosti pórového systému správkové hmoty v celém objemu
použitím zvláštních přísad vmíchaných do suché směsi při její přípravě.
Inhibitor koroze Chemická sloučenina, která je-li obsažena v malých koncentracích ve správkové
hmotě, omezuje vznik elektrochemické koroze výztuže.
Injektáž Beztlakové či tlakové plnění spár trhlin pórového systému konstrukčních materiálů
s cílem zajistit jejich vodotěsnost nebo silové působení.
Karbonatace betonů Proces snižování alkality povrchových vrstev betonu v důsledku reakce hydroxidu
vápenatého, vzdušného oxidu uhličitého a vody. Snížení alkality betonu
karbonatací pod úroveň pH = 9,5 vytváří podmínky pro vznik elektrochemické
koroze výztuže.
Katoda Záporná elektroda, na které probíhá při elektrochemické korozi chemická redukce.
Koroze výztuže Poškozování ocelové výztuže v železobetonu chemickými procesy (přímým
působením korozních médií) nebo vznikem elektrochemických článků.
Krycí vrstvy (krytí) Vzdálenost mezi povrchem konstrukce a výztuží. Její tloušťka ve vazbě na rychlost
karbonatace betonu rozhoduje o časovém intervalu, po který je výztuž chráněna
před elektrochemickou korozí.
Nátěr Souvislá ochrana nebo bariérová vrstva s obvyklou tloušťkou 100 až 500 µm
(0,1 až 0,5 mm).
Obsah volných chloridů Celkové množství chloridových iontů přítomných v betonu nebo maltě
vyluhovatelných ve vodě. Chloridové ionty mohou být obsaženy jak v cementu tak
v kamenivu nebo speciálních přísadách, zejména jsou však vnášeny do
železobetonových konstrukcí posypovými solemi.
Ochrana Opatření bránící vzniku poruch nebo omezující jejich rozvoj.
Oprava Obnovení požadovaných užitných vlastností konstrukce s cílem zajistit její
provozuschopnost.
Ošetřování Zajištění optimálních podmínek pro zrání ochranných a opravných systémů,
zejména pak správkových malt na bázi cementového pojiva.
Otevřená doba Časový interval od přípravy vícesložkových hmot, během kterého lze materiál bez
obtíží zpracovat. Tento interval je výrazně závislý na klimatických podmínkách
a měl by být uváděn v Technických listech výrobků.
Pasivace Stav, při němž je díky alkalitě okolního prostředí zabráněno vzniku
elektrochemické koroze oceli.
Pečetící vrstva Penetrace z nízkoviskózní, obvykle epoxidové pryskyřice, zvyšující soudržnost
izolačního systému k podkladní betonové konstrukci a bránící průniku vodních par
do styčné spáry mezi povrchem konstrukce a izolací.
Penetrace Nátěr neměřitelné tloušťky zabudovaný do pórového systému povrchových vrstev,
netvořící souvislý film.
pH Záporný dekadický logaritmus koncentrace vodíkových iontů v roztoku, vyjadřující
jeho zásaditost resp. kyselost.
Polymercementové Malty, u nichž základní pojivovou složku tvoří hydraulické pojivo (zejména
malty a betony (PCC) cement), které jsou modifikovány přídavkem polymeru s cílem zlepšit některé
fyzikálně mechanické vlastnosti (přídržnost k podkladu, modul pružnosti).
Porucha Změna konstrukce proti jejímu původnímu stavu, která zhoršuje její spolehlivost
nebo funkčnost.
Povrchové spárování Náhrada malty v ložných a styčných spárách zdiva do hloubky 50 mm.
Pracovní spára Kontaktní styk konstrukčních hmot, vznikající jako důsledek přerušení prací.
V těchto oblastech je obvykle snížena soudržnost materiálů a dochází ke vzniku
trhlin.
48
Provzdušnění Vnesení mikroskopických vzduchových pórů o průměru 100 až 300 µm do
pojivové fáze cementových malt a betonů pomocí speciálních přísad s cílem zajistit
jejich mrazuvzdornost.
Předúprava povrchu Technologická operace odstraňující degradované povrchové vrstvy se sníženou
hutností, zkarbonatované, prosycené nežádoucími médii a se sníženou pevností
v tahu.
Přídržnost Odolnost proti oddělení dvou nebo více materiálů namáhaných tahem.
Příměsi Jemně mleté anorganické materiály inertní či hydraulicky aktivní, umožňující
zlepšení některých vlastností správkových malt a betonů.
Přísady Chemické sloučeniny přidávané do správkových malt a betonů v množství do 5 %
z hmotnosti cementu s cílem modifikovat jeho vlastnosti.
Reprofilace povrchu Nanášení stěrky, správkové malty nebo betonu s cílem obnovit původní tvar
konstrukčního prvku, zvětšit tloušťku krycí vrstvy nebo vytvořit hutný podklad pro
povrchový ochranný systém.
Sanace betonu Komplexní proces ochrany a opravy betonové resp. železobetonové konstrukce.
Sanační systém Soubor technologických postupů a hmot vytvářejících podmínky pro obnovení
(systém ochrany původních užitných vlastností konstrukce.
a opravy)
Sekundární ochrana Povrchová ochrana betonové konstrukce, realizovaná obvykle penetrací
(hydrofobizací) nebo nátěrem.
Správková hmota (malta) Hmota na libovolné materiálové bázi sloužící k reprofilaci konstrukcích prvků
a splňující specifické technické požadavky.
Stěrková hmota Jemnozrnná správková hmota sloužící k finální povrchové úpravě, tj. zejména
vyrovnání a uhlazení povrchu a vytvoření hutného souvislého podkladu pro
nanášení nátěrů. Její tloušťka se pohybuje do 3 mm
Stříkaná malta (beton) Správková hmota na CC bázi nebo PCC bázi, nanášená na povrch opravované
konstrukce stříkáním tzv. suchým nebo mokrým způsobem.
Trhlina Porucha v betonu zdivu nebo správkové hmotě narušující její celistvost. Za trhlinu
je považována porucha širší než 0,1 mm v agresivním prostředí, 0,2 mm ve vlhkém
neagresivním prostředí a 0,3 mm v suchém neagresivním prostředí. Trhliny užší
nejsou považovány ve smyslu ČSN 73 1201 za defekty.
Trhlina staticky Trhlina snižující statickou spolehlivost konstrukce.
významná
Trvanlivost Schopnost konstrukce být v bezpečném a provozuschopném stavu, předepsaném
v konkrétním prostředí po vymezené období.
Tužidlo Látka, která vstupuje do chemické reakce s jinými, obvykle polymerními
substancemi (např. epoxidy) a iniciující chemickou reakci vedoucí ke vzniku tuhé
hmoty.
Vada konstrukce Nedostatek konstrukce způsobený
- chybným návrhem konstrukce
- chybným provedením,
- použitím vadných hmot,
- nevhodnou kombinací hmot,
- zabudováním vadných výrobků.
Zesilování konstrukce Úprava konstrukce za účelem zvýšení její únosnosti
49
Příloha 2 Stavebně technický průzkum
P2. 1 Všeobecně
Stavebně technický průzkum (STP) je nezbytným podkladem pro zpracování projektu sanace a pro její
objektivní ocenění.
Cílem STP je především charakterizovat stav konstrukce z hlediska:
– kvality a rozsahu a stupně degradace betonu či zdiva,
– kvality a rozsahu a stupně degradace výztuže,
– kvality a rozsahu narušení spárování,
– kvality vazby zdiva a porušení povrchových vrstev zdiva,
– ověření skladby konstrukce,
– rozsahu a popisu deformací a nelinearit konstrukce,
– rozsahu nehomogenit konstrukce (např. kaverny ve zdivu kleneb apod.),
– popisu trhlin a ostatních závad z hlediska typu, četnosti a intenzity,
– zjištění materiálových charakteristik potřebných pro případné statické posouzení nebo návrh
sanačního systému.
Specifickou součástí STP může být:
– pořízení dokumentace stávajícího stavu konstrukce (především z hlediska rozměrů),
– statický nebo dynamický přepočet konstrukce,
– průzkum základových poměrů konstrukce,
– ověření vyztužení konstrukce,
– průzkum korozního ohrožení konstrukce apod.
Požadavky na provedení těchto součástí STP musí být uvedeny v zadání STP.
Kvalita STP významným způsobem závisí na zpřístupnění konstrukce. Je třeba počítat s tím, že náklady na
zpřístupnění některých typů inženýrských konstrukcí mohou významně zvýšit cenu diagnostických prací,
současně však výrazně zlepší jejich průkaznost.
STP, který nemohl být prováděn z objektivních důvodů na přijatelným způsobem zpřístupněné konstrukci, je
třeba vždy navrhovat jako dvoustupňový. Informace zjištěné první etapou STP je třeba následně ověřit po
postavení lešení či zavěšení lávek v průběhu úvodních fází sanace, tj. v období předúpravy podkladu. V tomto
případě musí projekt sanace i konstrukce ceny sanace respektovat skutečnost, že dodatečným diagnostickým
průzkumem může být původně předpokládaný rozsah a intenzita sanačního zásahu významně ovlivněna.
STP musí být prováděn podle projektu STP, ve kterém jsou stanoveny zejména:
– cíle STP,
– typy zkoušek a postupy jejich provádění (podle ČSN, zvláštních metodik, ZTKP apod.),
– počty zkoušek,
– rozsah vyhodnocení zkoušek,
– rozsah fotografické dokumentace a video dokumentace.
Základním výstupem STP musí být kromě celkové charakterizace stavu konstrukce zejména rozsah a intenzita
poškození ve vazbě na předpokládané sanační zásahy.
STP může obsahovat doporučení pro sanaci konstrukce, které může být zohledněno v následné projektové fázi.
STP může provádět fyzická osoba, která je autorizovaná v oboru diagnostiky a zkoušení staveb nebo fyzická,
resp. právnická osoba, která zaměstnává pracovníky autorizované v oboru diagnostiky a zkoušení staveb.
Při porovnávání cen STP by měla být vždy vyžadována přesná specifikace oceňovaných prací tak, aby byly
srovnávány co do rozsahu a kvality srovnatelné nabídky.
Objednatelem STP je zásadně vlastník nebo správce objektu, resp. jeho investorský útvar, případně právnické
a fyzické osoby, na které vlastníci přenesli své pravomoci (např. projektant).
Výsledky STP jsou podkladem pro zpracování projektu sanace. V případě, že uchazeči o dodávku sanačních
prací zpracovávají zároveň i projekt sanace, musí všichni obdržet výsledky identického STP. Pouze za tohoto
předpokladu lze následné technické i cenové nabídky považovat za srovnatelné.
50
Vlastník nebo správce objektu musí v rámci dostupných možností zajistit zpracovateli STP:
– původní projektovou dokumentaci konstrukce, resp. dokumentaci skutečného provedení,
– údaje o stáří konstrukce, jejím užívání, zatížení a dosud provedených průzkumech,
– údaje o přestavbách, opravách a mimořádných událostech.
P2.2 Etapy STP
STP se obvykle dělí na několik etap. Základní rozčlenění STP je na:
– předběžný průzkum,
– podrobný průzkum,
– doplňkový průzkum.
S ohledem na proměnlivost cílů STP i různorodost inženýrských objektů nelze přesně definovat rozsah
jednotlivých typů průzkumu. Rozsah STP musí definovat projektant sanačního zásahu.
Předběžný STP sestává obvykle z podrobné vizuální prohlídky konstrukce a fotografické dokumentace poruch
a poškozených oblastí. Předběžný STP by měl zejména zaznamenat rozsah narušení povrchových vrstev
betonových či kamenných konstrukcí, korozi výztuže, výskyt trhlin, výskyt průsaků a výkvětů, výskyt
nadměrných průhybů a deformací, veškerých dalších atypických okolností a měl by stručně charakterizovat
i stav veškerých doplňkových konstrukcí a konstrukčních prvků.
Na základě předběžného STP lze pak definovat optimální rozsah podrobného stavebně technického průzkumu,
který by identifikoval příčiny zjištěných závad, jejich rozsah a intenzitu.
Podrobný STP by se měl zaměřit zejména na:
– typ a rozsah porušení povrchových úprav (omítky, nátěry),
– rozsah porušení krycích vrstev betonu a korozi výztuže,
– rozsah porušení vrstev zdiva,
– soupis veškerých vad a poruch vzniklých provozem (např. trhliny),
– stav uložení konstrukce (stav podpor), průhyby, deformace,
– zjištění vlivu zabudované technologie na konstrukci,
– rozsah poškození doplňkových konstrukcí, zejména ocelových,
– stanovení pevnosti v tahu povrchových vrstev betonu resp. zdiva,
– stanovení hloubky karbonatace betonu, stanovení pevnosti v tlaku betonu resp. zdiva,
– stanovení objemové hmotnosti betonu resp. zdiva,
– míry degradace a kontaminace betonu resp. zdiva,
– povrchové nasákavosti,
– identifikace druhu výztužné oceli,
– změření korozního proudu ve výztuži,
– stanovení tloušťky krycí vrstvy betonu nad výztuží,
– zjištění stavu spárování,
– zjištění a ověření rozměrů konstrukcí (např. tloušťky kleneb apod.),
– charakterizaci deformace zdiva (např. boulení poprsních zdí, vyklonění křídel a opěr apod.),
– zjištění mezerovitosti zdiva
– diagnostiku skrytých částí konstrukcí.
Četnost těchto zkoušek a činností by měla být stanovena v závislosti na velikosti a významu konstrukce
i s ohledem na rozsah jejího poškození.
Podrobný STP musí vždy identifikovat i příčiny degradace, porušení nebo závady.
Doplňkový STP se provádí tehdy:
– pokud výsledky podrobného stavebně technického průzkumu naznačují atypický stav
či chování konstrukce, které nebylo možné provedenými zkouškami vysvětlit,
– pokud v průběhu projektu sanace či statického přepočtu vznikla potřeba doplnění potřebných
údajů,
– pokud v průběhu sanace byly zjištěny neočekávané skutečnosti, které je nezbytné dodatečně
přesněji charakterizovat.
51
P2. 3 Závěrečná zpráva o STP
Závěrečná zpráva o STP musí být zpracována v rozsahu minimálně dle tohoto článku a v níže uvedeném členění:
Úvod
– základní údaje o zadavateli a dodavateli,
– přesná specifikace zadání,
– přehled podkladů dodaných zadavatelem.
Popis vyšetřované konstrukce
Základní údaje o konstrukčním provedení vyšetřovaného objektu včetně popisu jeho současného stavu.
Metodika a rozsah zkoušení
Uvede se přehled zjišťovaných parametrů s uvedením příslušných zkušebních předpisů (ČSN, metodické pokyny
apod.), stručný popis provádění a rozsah zkoušení.
Výsledky STP
Výsledky stanovení jednotlivých parametrů na vyšetřovaných konstrukcích se zpracují do tabulek, které obsahují
zejména:
– označení zkušebního místa nebo vyšetřované části,
– zjištěnou hodnotu příslušného parametru.
Pro jednoznačnou identifikaci jsou zkušební místa jednotlivých zkoušek a odběru vzorků vyznačeny na
schematickém nákresu vyšetřované konstrukce. Tam musí být zaznamenávány i poruchy na vyšetřované části
konstrukce (trhliny, vady apod.).
Vyhodnocení výsledků STP
– dílčí shrnutí a zhodnocení výsledků šetření a zkoušek pro jednotlivé části vyšetřovaného
objektu,
– zhodnocení stavu celého objektu.
Závěr
Zde je nutné uvést, resp. shrnout:
– hlavní výsledky a poznatky z STP a z jeho vyhodnocení,
– doporučení z hlediska požadavků na další etapu průzkumu nebo na statické posouzení (typy
a četnosti zkoušek a přepočtů),
– vyhodnocení průzkumu a statických šetření (pokud byly prováděny),
– stanovisko k eventuální potřebě ochrany a opravy konstrukce nebo jejích částí a souhrn
podkladů vhodných pro rozhodnutí o provedení stavby,
– doporučený rámcový technologický postup sanace a doporučení základních technických
a technologických kritérií pro ochranu a opravu, využitelných pro vypsání výběrového řízení
na dodavatele sanace.
Přílohy:
– fotografická dokumentace,
– video dokumentace.
Fotograficky, resp. pomocí videozáznamu se zpravidla dokumentuje:
– vyšetřovaný objekt, konstrukce nebo konstrukční prvek,
– odebrané vzorky, event. ilustrativně způsob odběru,
– charakteristické poruchy a poškození.
52
Příloha 3 Netradiční zkušební postupy
Zkouška odolnosti vůči tvorbě smršťovacích trhlin při vázaném smrštění
Zkouška prokazuje schopnost správkových reprofilačních malt odolávat šíření smršťovacích trhlin vznikajících
v důsledku smršťování tuhnoucích malt během tuhnutí, vázáných adhezí k podkladu.
Zkouška se provádí tak, že správková reprofilační malta, připravená podle návodu výrobce, se uloží zednickou
lžící do ocelové formy, tvořené ocelovým úhelníkem o délce 1 m a příčných rozměrech 50 x 50 mm. Tento
ocelový úhelník je v čelech uzavřen ocelovými čely. Vnitřní povrch ocelové formy je zdrsněn pomocí
opískování za sucha. Vnitřní stěny formy se nesmějí olejovat ani opatřovat jinou povrchovou úpravou, snižující
adhezi správkové malty k povrchu formy.
Po vyplnění formy maltou a jejím povrchovém urovnání ocelovým hladítkem se forma ponechá v suchém
vzdušném prostředí o teplotě 20 °C ±2 °C s relativní vlhkostí cca 65 %.
V případě, že je zkouška prováděna jako kontrolní přímo in situ, je forma uložena v prostředí konstrukce, avšak
chráněna před dešťovými srážkami.
Stav povrchu správkové malty ve formě se jedenkrát denně vizuálně ověřuje na přítomnost trhlin. Zkouška se
ukončí sedmý den po zaformování. Dojde-li ke vzniku trhlin, provede se po ukončení zkoušky proměření šířky
trhlin pomocí vhodné lupy s příložným měřítkem, schématicky se zakreslí počet a umístění trhlin, případně
pořídí fotodokumentace.
Zkoušky prostředků pro krystalizační dotěsňování betonu
Krystalizační prostředky určené k dotěsňování pórového systému betonu zvýší jeho vodotěsnost natolik, že
ověřování vodotěsnosti standardním postupem podle ČSN 73 1321 je málo průkazné. Jednou z možností je
provedení zkoušky povrchové nasákavosti postupem podle ČSN 73 2578 pouze s tím rozdílem, že testovaným
médiem není voda, ale automobilový benzín.
Polární afinita automobilového benzínu umožňuje jeho mimořádně snadný průnik pórovým systémem betonu.
To umožňuje vysokou citlivost této metodiky vůči jakékoliv změně kapilární pórozity betonu.
Zkouška se provádí tak, že k testovanému povrchu se vhodným tmelem ukotví skleněný zvon o průměru 60 mm.
Následně se ke skleněnému zvonu připojí cejchovaná byreta a celý systém se vyplní benzínem. Přitom se dbá na
to, aby nezůstaly ve spojovacím hrdle nebo ve zvonu vzduchové bublinky. Po pěti minutách se benzín doplní
znovu po značku 0. Tento okamžik je počátkem měření. Po 30 minutách se odečte hladina benzínu v byretě
s přesností na 0,1 ml. Měřeným parametrem je pak přepočtená hodnota nasákavosti benzínu v litrech vztažená
na m2.
Druhou možností je prodloužení zkoušky na libovolný časový úsek s tím, že se každodenně sleduje, zdali došlo
k průniku benzínu na opačnou stranu vzorku. Zkouška může být ukončena po jednom až pěti dnech. Poté se
testované těleso rozlomí např. zkouškou v příčném tahu a zakreslí se hloubka průniku benzínu. V tomto případě
je měřeným parametrem maximální hloubka průniku benzínu na lomové ploše vzorku vztažená k délce expozice.
U běžného konstrukčního betonu dojde při tloušťce vzorku v intervalu od 40 do 100 mm k průniku benzínu na
opačnou stranu tělesa v průběhu několika desítek minut až hodin. U povrchových úprav, resp. materiálů
s obsahem krystalizačních přísad se doba průniku benzínu prodlužuje na několik dnů až desítek dnů. Tímto
postupem lze tedy výrazně citlivěji rozlišit utěsnění pórového systému než při použití standardní metodiky
vodotěsnosti podle ČSN 73 1321.
Popisovaná zkouška není normována a při jejím provádění je třeba dodržovat veškerá bezpečnostní opatření
související s manipulací s hořlavinami.
Zkoušení mechanických vlastností cihelného nebo kamenného zdiva
Únosnost zdiva je ovlivněna jak kvalitou zdicích prvků (cihly, kámen), tak zdící malty, ale i řadou dalších
faktorů, jako je způsob skladby zdiva, šířka styčných a ložných spár, případný výskyt trhlin či jiných imperfekcí.
Stanovení únosnosti zdiva in situ není jednoduchým technickým úkolem. Nejkomplexnější a nejověřenější
přístup je uveden v Příloze 3 ČSN 73 0038 "Navrhování a posuzování stavebních konstrukcí při přestavbách".
Vychází se zde jednoznačně ze separátního stanovení kvality zdicích prvků a zdící malty a následného
vyhodnocení těchto veličin.
Využití odběru jádrových vývrtů a jejich zkoušek ke stanovení únosnosti cihelného zdiva je především
teoretickou, prakticky obtížně realizovatelnou možností. V běžném, zejména starším cihelném zdivu dojde při
odběru jakéhokoliv vývrtu k rozpadu celistvosti zdiva a následné odzkoušení jádrového vývrtu pak je prakticky
53
nemožné. Odběr celistvého jádrového vývrtu ze zdiva by připadalo v úvahu pouze tehdy, pokud by jak zdící
prvky, tak zdící malta měly vysokou kvalitu a vzájemně vysokou adhezi. Tato situace zejména u starších
zděných objektů je však málo pravděpodobná.
Zatěžovací zkoušky zdiva podle ČSN 73 2061-1 Část 1 Všeobecná ustanovení, Část 2 Pevnost v tlaku, Část 3
Pevnost v tahu za ohybu předpokládají provádění těchto zkoušek na velkých vzorcích vyzděných ve svislé
poloze přímo ve zkušebně.
Jednou z mála praktických možností, jak posoudit únosnost a deformační charakteristiky zdiva in situ, je použití
tenkých hydraulických válců, které se vkládají do vyčištěných ložných spár ve zdivu, případně do vodorovných
drážek vyřezaných ve zdivu. Zároveň se zdivo v okolí osazeného válce osadí měřícími čidly vhodnými ke
sledování deformací. Vnášením napětí do zdiva a měřením deformací lze získat kvantitativní informaci
o chování zdiva. Pro tuto metodiku není k dispozici žádný normový postup.
54
Poznámky:
55
56
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 23
T ř e t í - aktualizované vydání se zapracovanou změnou č. 5 /z roku 2006/
Vydala Správa železniční dopravní cesty, státní organizace.
Zpracovatel: Doc. Ing. Jiří Dohnálek, CSc.
České vysoké učení technické v Praze
Technický redaktor: Ing. Miroslav Teichman
České dráhy, a.s., Technická ústředna Českých drah,
sekce tratí a budov
Odborný gestor: Ing. Bohuslav Stečínský
České dráhy, a.s., generální ředitelství, odbor 13
Nakladatelství: České dráhy, a.s., Technická ústředna Českých drah,
Malletova 10/2363,
190 00 Praha 9 - Libeň
Distribuce: České dráhy, a.s., Technická ústředna Českých drah,
SATT - oddělení typové dokumentace,
Nerudova l,
772 58 Olomouc
tel.: +420 972 742 241, +420 972 741 769,
fax: +420 972 741 290,
e-mail: otd@tucd.cz
www.cd.cz/tucd
