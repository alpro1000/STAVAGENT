Úroveň přístupu
A
Technické kvalitativní
podmínky staveb státních
drah
Kapitola 15
VEGETAČNÍ ÚPRAVY
Vydání: únor 2021
Účinnost od 1. března 2021
Nahrazení předchozího znění kapitoly
Datem účinností tohoto dokumentu se nahrazuje kapitola 15 – VEGETAČNÍ ÚPRAVY schválená
dne 18. 10. 2000 účinná od 01. 12. 2000.
Schváleno pod č. j. 9567/2021-SŽ-GŘ-O15
Dne 25. 2. 2021
Bc. Jiří Svoboda, MBA v. r.
Generální ředitel
TKP Kapitola 15 – Vegetační úpravy Účinnost od 1. března 2021
Technické kvalitativní podmínky
Kapitola 15
VEGETAČNÍ ÚPRAVY
Gestorský útvar: Správa železnic, státní organizace
Generální ředitelství
Odbor provozuschopnosti
Praha
spravazeleznic.cz
Vydání: 2021
Náklad: vydáno pouze v elektronické podobě (PDF), formát (A4)
© Správa železnic, státní organizace, rok 2021
Tento dokument je duševním vlastnictvím státní organizace Správa železnic, na které se vztahuje zákon č. 121/2000 Sb.,
o právu autorském, o právech souvisejících s právem autorským a o změně některých zákonů (autorský zákon), ve znění
pozdějších předpisů. Státní organizace Správa železnic je v uvedené souvislosti rovněž vykonavatelem majetkových práv.
Tento dokument smí fyzická osoba použít pouze pro svou osobní potřebu, právnická osoba pro svou vlastní vnitřní potřebu.
Poskytování tohoto dokumentu nebo jeho části v jakékoliv formě nebo jakýmkoliv způsobem třetí osobě je bez svolení
státní organizace Správa železnic zakázáno.
2
TKP Kapitola 15 – Vegetační úpravy Účinnost od 1. března 2021
OBSAH
Strana
15 VEGETAČNÍ ÚPRAVY ...................................................................................................................... 5
15.1 Předmluva ..................................................................................................................................... 5
15.2 výsadby ........................................................................................................................................ 5
15.2.1 Úvod ............................................................................................................................. 5
15.2.2 Popis a kvalita stavebních materiálů .................................................................................. 5
15.2.3 Dodávka, skladování a průkazní zkoušky ........................................................................... 8
15.2.4 Technologické postupy prací ............................................................................................. 9
15.2.5 Odebírání vzorků a kontrolní zkoušky ............................................................................... 12
15.2.6 Přípustné odchylky, míra opotřebení, záruky ..................................................................... 13
15.2.7 Klimatická omezení ........................................................................................................ 13
15.2.8 Odsouhlasení a převzetí prací .......................................................................................... 13
15.2.9 Kontrolní měření, měření posunů a přetvoření ................................................................... 14
15.2.10 Reklamace .................................................................................................................... 14
15.3 ZAKLÁDÁNÍ TRÁVNÍKU ................................................................................................................. 14
15.3.1 Úvod ............................................................................................................................ 14
15.3.2 Popis a kvalita stavebních materiálů ................................................................................. 14
15.3.3 Dodávka, skladování a průkazní zkoušky .......................................................................... 15
15.3.4 Technologické postupy prací ............................................................................................ 15
15.3.5 Odebírání vzorků a kontrolní zkoušky ............................................................................... 17
15.3.6 Přípustné odchylky, míra opotřebení, záruky ..................................................................... 17
15.3.7 Klimatická omezení ........................................................................................................ 17
15.3.8 Odsouhlasení a převzetí prací .......................................................................................... 17
15.3.9 Kontrolní měření, měření posunů a přetvoření ................................................................... 18
15.4 EKOLOGIE ................................................................................................................................... 18
15.5 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA ............................................ 18
SOUVISEJÍCÍ NORMY A PŘEDPISY .............................................................................................................. 19
Mezinárodní a národní právní předpisy, technické normy ................................................................... 19
PŘÍLOHA A PŘÍKLADY TRAVNÍCH SMĚSÍ …………………………………………………………………………..... 20
3
TKP Kapitola 15 – Vegetační úpravy Účinnost od 1. března 2021
SEZNAM ZKRATEK
ČD České dráhy, akciová společnost
DLHM dlouhodobý hmotný majetek
DSP dokumentace skutečného provedení
EIA proces posuzování vlivů záměrů na životní prostředí (z angl. Environmental Impact
Assessment)
EMC elektromagnetická kompatibilita
ES Norma evropského společenství
FIDIC Fédération Internationale Des Ingénieurs-Conseils
GIS geografický informační systém
GŘ Generální ředitel Správy železnic, státní organizace
GŘ SŽ Generální ředitelství Správy železnic, státní organizace
HIM hmotný investiční majetek
HZS Hasičský záchranný sbor
IZS Integrovaný záchranný systém ČR
LIS lepený izolovaný styk
MD ČR Ministerstvo dopravy České republiky
MZE Ministerstvo zemědělství
NN nízké napětí
NV nařízení vlády
OIP oblastní inspektorát práce
ON oborová norma
OP odbor provozuschopnosti
OŘ oblastní ředitelství -místně příslušná organizační jednotka SŽ zajišťující správu dopravní
cesty
OTH odbor traťového hospodářství
OZOV odpovědný zástupce objednatele výluky
PPK prostorová poloha koleje
SPPK standardy péče o přírodu a krajinu
RDS realizační dokumentace stavby
SŽ Správa železnic, státní organizace
SŽG Správa železniční geodézie
TBZ technicko-bezpečnostní zkouška
TDS technický dozor stavebníka
TKP Technické kvalitativní podmínky staveb státních drah
TNŽ technické normy železnic
ZTP zvláštní technické podmínky
ZTKP zvláštní technické kvalitativní podmínky
VTP všeobecné technické podmínky
ŽBP železniční bodového pole
ŽP Životní prostředí
4
TKP Kapitola 15 – Vegetační úpravy Účinnost od 1. března 2021
15 VEGETAČNÍ ÚPRAVY
15.1 PŘEDMLUVA
15.1.1 Pro tuto kapitolu platí všechny pojmy, ustanovení, požadavky a údaje uvedené
v kapitole 1 Technických kvalitativních podmínek - Všeobecně.
15.1.2 Kapitola 15 Technických kvalitativních podmínek (dále jen „TKP“) zahrnuje zakládání
trávníku a provedení výsadeb, obsahuje popis stavebních materiálů, určuje jejich
kvalitu, stanovuje technologické postupy prací a vymezuje další činnosti související
s předmětem díla a zajišťující jeho kvalitu. Oddíly 2 až 9 této kapitoly TKP jsou uvedeny
ve dvou oddělených částech. Část 15.2 pojednává o výsadbě a část 15.3 o zakládání
trávníku. Ustanovení v Části 15.4 až 15.5 jsou společné pro obě části, tj. pro Část 15.2
a 15.3.
15.1.3 Pro vegetační úpravy platí Typový podklad stavebního dílu. Železniční spodek. Vzorový
list železničního spodku Ž 5 - Úprava drážních svahů.
15.1.4 Tyto technické kvalitativní podmínky (dále jen TKP) neřeší použití technicko-biologických
zabezpečovacích opatření. Toto je řešeno v kapitole 5 TKP - Ochrana zemního tělesa.
15.2 VÝSADBY
15.2.1 Úvod
Zhotovitel dodá rostlinný materiál, provede přípravné a výsadbové práce a činnosti při
dokončovací péči a další vedlejší práce nutné k zajištění kvality díla ve shodě
s projektovou dokumentací (dále jen „dokumentace“) a TKP, případně zvláštními
technickými kvalitativními podmínkami (dále jen „ZTKP“).
Stromy, keře a popínavé dřeviny budou společně uváděny jako „výpěstky“, „rostliny“,
„dřeviny“ nebo „rostlinný materiál“.
Substráty použité k “humusování“ (ornice, náhrady ornice, zúrodnitelná zemina) jsou
dále uváděny jako „půda“ nebo „zemina“.
15.2.2 Popis a kvalita stavebních materiálů
15.2.2.1 Půda
Jednu z podmínek existence a možnosti dalšího rozvoje rostlin určuje půda.
K osázení a dalšímu pěstování rostlin je vhodná půda s vlastnostmi blízkými ornici
ve vrstvě silné minimálně 20 cm na podkladě, který umožní pohyb vody, vzduchu
a živin.
Součástí dokumentace pro vegetační úpravy je návrh úpravy půdních podmínek,
který je úměrný kvalitě použité zeminy a nárokům rostlin a stanovištním
podmínkám. Je třeba věnovat náležitou péči předepsanému doplnění obsahu živin,
organických látek a vody. Provedení výsadeb navazuje na zemní práce, provedené
podle kapitoly 3 TKP, kde je řešena manipulace s půdou (ornice, náhrady ornice)
od sejmutí přes skladování, ošetřování mechanické a chemické až po rozprostření.
Jestliže se při realizaci zjistí, že výsadby jsou navrženy na plochy, kde ani
po úpravě nelze zajistit existenci a růst rostlin, je zhotovitel povinen oznámit tuto
skutečnost stavebnímu dozoru a navrhnout náhradní řešení.
Pro práce s půdou platí ČSN DIN 18 915 (83 9011) - Technologie vegetačních
úprav v krajině - Práce s půdou.
5
TKP Kapitola 15 – Vegetační úpravy Účinnost od 1. března 2021
15.2.2.2 Rostlinný materiál
15.2.2.2.1 Obecně
Sortiment navržených dřevin musí odpovídat daným klimatickým podmínkám
a musí respektovat zákon č. 114/1992 Sb., o ochraně přírody a krajiny ve znění
pozdějších předpisů. Možné náhrady určuje dokumentace. Výjimky musí být
schváleny příslušným orgánem ochrany přírody.
Pro vegetační úpravy u staveb Správy železnic, státní organizace se užijí školkařské
výpěstky I. třídy jakosti podle ČSN 46 4902 - Výpěstky okrasných dřevin. Ve
zdůvodněných případech a po dohodě se stavebním dozorem může zhotovitel užít i
výpěstky II. třídy jakosti. Je nepřípustné použití rostlin, poškozených nebo
oslabených. Dodané školkařské výpěstky musí být zdravé, bez chorob a škůdců,
jejich habitus (vzrůst a vzhled) musí odpovídat znakům daného druhu (kultivaru),
musí být bez deformací a znaků poškození teplem, suchem, zimou, větrem,
špatným zacházením při vyzvedávání a přepravě, to jest bez mechanického
poškození - odřenin, pohmožděnin, polámaných větví a kořenů,
s nesoudržným balem nebo nádobou. Nesmí mít při výsadbě deformované kořeny
(stočené do smyček, spirál nebo uzlovité). Je zakázáno použít materiál z míst
zamořených chorobami a škůdci. Dovážený materiál lze použít pouze tehdy, je-li
jeho zdravotní stav doložen (prokázán) podle platných dovozních řádů a předpisů
o ochraně proti šíření chorob a škůdců (Vyhláška č. 215/2008 Sb., o opatřeních
proti zavlékání a rozšiřování škodlivých organismů rostlin a rostlinných produktů).
15.2.2.2.2 Kategorie výpěstků
a) prostokořenné výpěstky - dopěstovány ve volné půdě a expedovány bez
zemního balu;
b) výpěstky s baly - dopěstovány ve volné půdě, vyzvednuty a expedovány
se zemním balem chráněným proti rozpadnutí a vysychání obalem;
c) výpěstky v kontejnerech (nádobách) - dopěstovány a expedovány v pěstebních
nádobách nebo obalech;
d) hrnkované (hrnkové) výpěstky - dopěstovány a expedovány v nádobách
(obalech) s objemem menším než 2 l.
Použití druhů podle způsobu dopěstění a expediční úpravy určuje dokumentace,
změnu schvaluje stavební dozor.
15.2.2.2.3 Určující (hodnoty) údaje o výpěstcích
a) velikost výpěstků je dána pro:
 alejové listnaté stromy výškou (délkou) kmene od kořenového krčku
po korunu a obvodem kmene ve výšce 100 cm nad kořenovým krčkem,
 keřové a pyramidální tvary listnatých stromů a jehličnaté stromy výškou
výpěstků od kořenového krčku po vrchol koruny,
 keře listnaté i jehličnaté počtem a délkou (výškou) výhonů od kořenového
krčku k vrcholu.
b) velikost balu je dána jeho průměrem (předpokládá se, že bal má kruhový
průřez);
c) velikost kontejneru (nádoby) je dána jeho obsahem v litrech;
d) posuzuje se podle stavu všech částí výpěstků:
Velikost, tvar a kategorii výpěstků určuje dokumentace.
6
TKP Kapitola 15 – Vegetační úpravy Účinnost od 1. března 2021
e) kvalita výpěstků se řídí dle následujících ustanovení:
 pro okrasné dřeviny platí ČSN 46 4902 Výpěstky okrasných dřevin –
- všeobecná ustanovení a ukazatele jakosti;
 pro lesnické sazenice platí ČSN 48 2115 – Sadební materiál lesních dřevin
z roku 1998 a její změna Z1 z roku 2002;
 ovocné dřeviny pak řeší prováděcí vyhláška č. 129/2012 Sb., o
podrobnostech uvádění osiva a sadby pěstovaných rostlin do oběhu, ve znění
pozdějších předpisů.
15.2.2.2.4 Označení výpěstků
Pro identifikaci rostlin v souladu s ustanovením obchodního zákoníku je označení
nezbytné. Čitelná jmenovka musí být připevněna na každé rostlině dodávané
samostatně, na každém svazku, krabici či kontejneru. Jmenovka musí obsahovat
platný název rodu a druhu, popřípadě kultivaru, třídu jakosti označenou římskou
číslicí, velikost a počet kusů ve svazku, krabici či kontejneru.
15.2.2.3 Hnojiva
Do oběhu se smí uvádět pouze hnojiva a pomocné látky, které jsou registrovány dle
zákona o hnojivech. Množství a druh hnojiva jsou určeny v dokumentaci. Pro použití
hnojiv platí ČSN EN 12944-1 a ČSN EN 12944-2 65 4802 a ČSN 46 5735.
15.2.2.4 Kůly
Kůly musí být oloupané. Jejich životnost musí být minimálně 2 roky. Délka kůlu
musí být úměrná velikosti stromu. Pro upevnění alejových a vzrostlých stromů
se užijí kůly o průměru nejméně 10 cm, délky nejméně 220 cm. U ostatních
výpěstků lze použít kůlů kratších a kulatý průměr není podmínkou.
15.2.2.5 Upevňovací materiály
Upevňovací materiály musí mít životnost minimálně 2 roky. Při pohybech ve větru
nesmí způsobit poškození kůry.
15.2.2.6 Mulčovací materiály
Mulčovací materiál dělíme na organický a anorganický, jeho cílem je snížit výpar
z povrchu půdy zmírnění extrémních výkyvů teplot a vlhkosti, zvýšení biologické
aktivity půdy a zabránění růstu nežádoucí vegetace. Mulčovací materiály nesmí
poškozovat výsadby a nesmí bránit svými vlastnostmi pronikání vzduchu a vody
do půdy. Jako mulčovací materiály se použijí kůra, sláma, štěpky, plachetky,
mulčovací fólie apod. Při návrhu použití mulčovacích materiálů je nutno zohlednit
jejich hořlavost (jižní svahy).
15.2.2.7 Prostředky na ochranu rostlin
Používané chemické prostředky na ochranu rostlin musí být uvedeny v Seznamu
povolených prostředků na ochranu rostlin, který každoročně vydává MZe ČR
a ÚKZÚZ Brno, případně v Seznamu povolených prostředků na ochranu lesa, který
každoročně vydává MZe ČR. Registrované prostředky musí být použity
v předepsaných koncentracích, dávkách a způsobem, který je uveden na etiketě
použitých prostředků.
7
TKP Kapitola 15 – Vegetační úpravy Účinnost od 1. března 2021
15.2.3 Dodávka, skladování a průkazní zkoušky
15.2.3.1 Manipulace a přeprava
15.2.3.1.1 Obecně:
Rostliny prostokořenné a se zemními baly by měly být dobývány
ve školkách bezprostředně před expedicí. Rostliny je nutno připravovat tak, aby
se zabránilo poškození např. vyschnutím nebo neodborným uskladněním.
15.2.3.1.2 Převoz materiálů ze školky na staveniště lze provádět pouze se souhlasem
stavebního dozoru:
 při teplotách pod -1°C od 1. 10. do 15. 3. (měřeno v 8.00 hod. v den odeslání);
 při teplotách pod -2°C v době od 16. 3. do 30. 9. (měřeno v 8.00 hod. v den;
odeslání);
 při nebezpečí vzestupu teplot nad 25°C.
15.2.3.1.3 Kořenový systém všech rostlin musí být chráněn proti vysychání, nesmí být
vystavován umělému teplu ani teplotám pod bodem mrazu. Během transportu musí
být rostliny zabaleny a naskládány tak, aby nedošlo k jejich mechanickému
poškození, k vyschnutí kořenového systému a poškození teplem či větrem. Pokud
se rostliny přepravují nákladními automobily, musí být přikryty plachtou.
15.2.3.1.4 Prostokořenné dřeviny - musí být svázány, aby nedošlo k ulomení nebo odření větví
a umožnila se tak dobrá manipulace. Kořenový systém musí být zabezpečen proti
vyschnutí.
15.2.3.1.5 Dřeviny s balem - bal musí být pevný, soudržný, nesmí se drolit, musí být zabalen
do juty či jiného materiálu propouštějícího vodu, dostatečně pevného
a zaručujícího soudržnost balu při manipulaci a přepravě. Zem musí být dostatečně
vlhká a nesmí během transportu vysychat. Při manipulaci nesmí být bal poškozen.
15.2.3.1.6 Dřeviny v kontejnerech - při přepravě musí být zajištěny proti samovolnému
pohybu, aby nedošlo k jejich polámání nebo odření. Zemina nesmí během
transportu proschnout.
15.2.3.2 Uskladnění na staveništi
15.2.3.2.1 Rostliny musí být vysázeny ihned po dodání. Není-li to možné, mohou být rostliny
na dobu 48 hodin přechodně uskladněny. Během této doby je nutno chránit rostliny
jednoduchými opatřeními, např. zvlhčováním, přikrýváním tak, aby bylo vyloučeno
poškození vyschnutím, mrazem, větrem nebo přehřátím.
15.2.3.2.2 Jestliže skladovací doba překročí 48 hodin, musí se provádět výše uvedené opatření
nadále, případně jejich provádění zintenzívnit. Pokud tato opatření nestačí, musí se
rostliny založit. Rozsah opatření stanoví zhotovitel s ohledem na povětrnostní
podmínky, termín výsadby, druh přepravných obalů, expediční provedení apod.
a předloží návrh rozsahu opatření stavebnímu dozoru ke schválení.
15.2.3.2.3 Při zakládání je nutno rostliny umístit do připravených rýh, kořeny nebo baly
prosypat a ze všech stran zahrnout kyprou zeminou, přitlačit a zalít. Rostliny
ve svazcích nutno podle potřeby uvolnit, aby se zemina dostala ke všem kořenům.
V zakládce je nutno udržovat přiměřenou vlhkost tak, aby se zabránilo vysušování
kořenového systému a předešlo rozpadu zemních balů. Rovněž je nutno zajistit
ochranu proti okusu zvěří a choulostivé rostliny chránit v zimním období před
namrzáním vhodnými materiály (sláma, chvojí).
8
TKP Kapitola 15 – Vegetační úpravy Účinnost od 1. března 2021
15.2.3.3 Průkazní zkoušky
15.2.3.3.1 Každá zásilka materiálu musí být doprovázena dodacím listem. Údaje v dodacím
listu musí souhlasit s označením materiálu na jmenovkách připevněných
k rostlinám, svazkům či kontejnerům. V případě hnojiva musí být uvedeno, o jaký
druh hnojiva se jedná.
15.2.3.3.2 Zhotovitel je povinen informovat stavební dozor o dodávce materiálu před
výsadbou. Stavební dozor zkontroluje, zda údaje v dodacím listu souhlasí
se jmenovkami rostlin, prověří správnost dodávky co do množství, velikosti
a kvality a zda tento materiál odpovídá parametrům předepsaných dokumentací.
Pokud materiál není odpovídajícího druhu, velikosti a kvality, je zhotovitel povinen
materiál na vlastní náklady odstranit a nahradit materiálem odpovídajícím.
15.2.3.3.3 Při přejímání materiálu stavební dozor kontroluje i zdravotní stav rostlin.
15.2.4 Technologické postupy prací
Obecně pro tyto práce platí ČSN DIN 18 915 (83 9011) a ČSN DIN 18 916 (83 9021).
15.2.4.1 Vyznačení míst a ploch pro výsadby
15.2.4.1.1 Před zahájením výsadbových prací zhotovitel vyznačí vnější hranice vysazovaných
ploch, hranice mezi jednotlivými druhy vysazovaného materiálu a místa pro
vysázení solitérních dřevin podle dokumentace a informuje stavební dozor, který
vyznačení odsouhlasí.
15.2.4.1.2 Výsadby musí být provedeny tak, aby ani v budoucnu nedocházelo k zhoršování
rozhledových poměrů na železničních přejezdech, nebyla znemožněna předepsaná
viditelnost návěstidel, ohrožena funkce odvodňovacích zařízení, nadzemních
a podzemních vedení, bezpečnost a plynulost železničního provozu
15.2.4.2 Příprava ploch pro výsadbu
15.2.4.2.1 Všeobecně:
Výsadby se zakládají na plochách, jejichž úprava odpovídá dokumentaci. Plochy
musí být urovnané, nezaplevelené a bez stavebních zbytků. Ošetřování půdy
na deponii a po rozprostření na plochy před předáním staveniště pro vegetační
úpravy musí být řešeno v dokumentaci pro zemní práce. Pro práce s půdou platí
ČSN DIN 18 915 (ČSN 83 9011).
15.2.4.2.2 Mechanické obdělávání půdy musí být prováděno tak, aby nedocházelo
k poškozování stability svahů a k sesuvům půdy.
15.2.4.2.3 V případě výsadeb kolem železniční dopravní cesty je nutné respektovat interní
předpis SŽ Metodický pokyn pro údržbu stromoví, v aktuálním znění, případně také
SPPK A02 010:2020, a to zejména ve vztahu dopadové vzdálenosti.
15.2.4.2.4 Výsadba porostu v rovině:
Vegetační plochy pro výsadbu se, je-li to nutné, mechanicky nebo chemicky
odplevelí. Obdělají se do hloubky alespoň 15 cm a zapraví se organická
a anorganická hnojiva tak, jak je určeno v dokumentaci. U výsadeb v rovině není
technicky opodstatněná výsadba bez obdělání půdy (dostupnost pro mechanizační
prostředky) nebo do trávníku (eroze), proto se nepřipouští.
15.2.4.2.5 Výsadby na svazích bez mulčování:
 Bezprostředně po dokončení zemních prací je nutné založit trávník, popřípadě
realizovat jiná protierozní opatření. Zhotovitel musí až do převzetí prací trávník
ošetřovat, tj. kosit, vyhrabávat, případně odplevelovat. Způsob musí být řešen
v dokumentaci. Z důvodu nebezpečí eroze nelze zakládat trávník po výsadbách.
Harmonogram provádění prací je třeba upravit tak, aby této technologii
9
TKP Kapitola 15 – Vegetační úpravy Účinnost od 1. března 2021
vyhovoval. Pokud jsou na svazích navrženy výsadby v řadách, strhne se drn
v šířce 0,50 m2, čímž se vytvoří nezatravněný pás, do kterého je pak možno
sázet dřeviny. Pásy je možno obdělávat i strojně, jestliže je svah dostupný
mechanizačním prostředkům. V tomto případě se požaduje zároveň zapravit
do půdy organická a anorganická hnojiva.
 Pro výsadbu uspořádanou jinak je nutné strhnout drn v průměru 0,25 m2 pro
keř a 1 m2 pro strom.
 Není přípustné sázet rostliny do trávníku.
15.2.4.2.6 Výsadby na svazích s mulčováním:
Je-li na svazích navrženo celoplošné mulčování, zatravnění se neprovádí. Dřeviny
se vysazují co nejdříve po dokončení zemních prací a pak se výsadby namulčují
způsobem určeným v projektové dokumentaci. Pokud je mulčování navrženo
v pásech nebo menších plochách, technologický postup zůstane stejný jako
u výsadeb na svazích bez mulčování. Mulčování je provedeno jako další práce.
15.2.4.3 Hloubení jamek a rýh
15.2.4.3.1 Jamky a rýhy pro výsadbu je nutné vyhloubit v šířce odpovídající 1,5ti násobku
průměru kořenového systému nebo kořenového balu. Tvar výsadbových jam by
měl být pokud možno co nejúčelnější a místo šetřící. Z tohoto pohledu je optimální
kruhový či obdélníkový (čtvercový) tvar jámy. Půda z výkopů se ukládá odděleně
podle kvality (zvlášť úrodná a neúrodná). Úrodná půda se použije na zasypání
kořenového systému. Dno jamky pod kořenovým systémem se musí zkypřit. Stěny
a dno výsadbové jámy nesmí být před samotnou výsadbou proschlé.
15.2.4.3.2 Pokud se stane, že půdní podmínky neodpovídají navrhovanému výsadbovému
materiálu, zhotovitel je povinen oznámit to ekologickému dozoru (pokud je
na stavbě legislativně určen), anebo specialistovi ŽP investora, stavebnímu dozoru
investora a navrhnout řešení.
15.2.4.4 Ošetření dřevin před výsadbou
15.2.4.4.1 Těsně před výsadbou je nutné ošetření kořenového systému - odstranění
poškozených, nemocných a nadměrně dlouhých kořenů a všech jejich zaschlých
částí až do živé tkáně. U kontejnerovaných rostlin spirálovitě stočené, zaškrcené
a uzlovité kořeny se proříznou a odstraní se kořenová plst. Kořeny se chrání před
vyschnutím zakrytím, popřípadě namáčením do vody či použitím antitranspirantů.
15.2.4.4.2 Úměrně ke zkrácení kořenového systému je nutno zkrátit nadzemní části výhonů
listnatých prostokořenných keřů nebo upravit komparativním řezem (SPPK A02
002) korunu listnatých stromů na ¼ - ½ jejich původní délky, u hustého větvení
vyřezáním několika výhonů korunu prosvětlit. U jarních výsadeb může být řez ještě
hlubší. Současně je nutno odstranit veškeré poškozené větve a větvičky. Řezy musí
být čisté, bez pohmožděné a zatržené kůry, do živého dřeva, kde je předpoklad
dobrého zahojení. Řezy přes 2 cm v průměru musí být zatřeny schváleným nátěrem
na poranění stromů. Výhony jehličnatých dřevin se nezkracují.
15.2.4.5 Výsadba
15.2.4.5.1 Všechny rostliny budou zasázeny do kvalitnější půdy, která při výkopu jamky byla
dána stranou. Do této půdy se přidávají organická a anorganická hnojiva podle
dokumentace. Kvalitní půda se použije na obsypání kolem kořenů a balů, horší
půda pak na dosypání zbytku jamky nebo rýhy. Kořenový krček vysázených dřevin
musí zůstat v úrovni terénu. Nesmí být zasypán kmen ani obnaženy kořeny. Půda
v jamce musí být zhutněna přišlápnutím tak, aby v půdě nezůstaly větší vzduchové
mezery. Nejvýhodnější je zhutnění půdy vodou. Na povrch zasypané jamky
se kolem vysázené dřeviny upraví miska schopná udržet vodu při zálivce
a za deště. Při vysazování se kořeny dřevin bez balu rozloží na vrstvu úrodné
10
TKP Kapitola 15 – Vegetační úpravy Účinnost od 1. března 2021
zeminy uložené na dno jamky a postupně se zasypávají tak, aby se zemina dostala
ke všem kořenům. Kořeny dřevin musí být zdravé, čistě zařezané, rozprostřené
do přirozené polohy a nesmí být ohnuté nahoru. Při vysazování rostlin s baly
se rozváže uzel obalového materiálu a obalový materiál, který nemůže zetlít,
se opatrně vytáhne. Úrodná půda se ušlapává okolo zemního balu, aby se vyplnily
všechny mezery. Při výsadbách je možné provést přihnojení, pokud to nebylo
provedeno při přípravě ploch pro výsadbu. Po výsadbě se musí vždy provést
zálivka.
15.2.4.5.2 Při vyjímání dřevin z kontejnerů je nutné postupovat opatrně, aby se předešlo
porušení kořenového systému nebo zemního balu. Kořenový systém musí být dobře
vyvinutý, přirozeně rozvětvený, bez výrazných deformací, jako je stáčení kořenů
ve spirále, kořenové smyčky a uzly.
15.2.4.5.3 Termín výsadeb se řídí dle typu zvolených sazenic (prostokořenné, s kořenovým
balem, kontejnerované).
15.2.4.5.4 U prostokořenných sazenic je nejvhodnější doba vegetačního klidu, tj. po opadu
a před rašením listů a před růstem kořenů v předjaří.
15.2.4.6 Kotvení a úvazky
15.2.4.6.1 Úkolem kotvení je fixace stromu proti pohybům do stran a ochrana nově
vysazeného stromu před vandaly. Kotvení nesmí však nikdy bránit pohybu stromu
směrem dolů, což může nastat při sléhávání substrátu ve výsadbové jámě
po vysazení stromu. Základními typy kotvení jsou kotvení pomocí kůlů
(nejběžnější), kotvení pomocí lan a kotvení podzemní – tj. kořenového balu ve
výsadbové jámě.
15.2.4.6.2 Nejpoužívanější je kotvení pomocí kůlů, a to kotvení jedním, dvěma, třemi a více
kůly v závislosti na velikosti vysazovaných dřevin. Kůl musí být úměrně dlouhý
k velikosti výpěstku. Strom má být připevněn ke kůlu přibližně ve 2/3 své výšky.
Každý strom je nutno upevnit ke kůlu pomocí úvazku. Úvazek by měl být pokud
možno široký, hladký a pevný s životností min. 2 roky. Úvazek se musí křížit mezi
stromem a kůlem, musí zajistit kmen proti bočnímu pohybu, nesmí však způsobit
odření kůry nebo její zaškrcení a musí být na kůlu zajištěn proti posunutí.
15.2.4.6.3 Pro prostokořenné stromy je nutno před vlastní výsadbou zatlouci do jam dřevěný
kůl, ke kterému se stromek přichycuje úvazkem a zabezpečuje proti vyvrácení.
Strom má být umístěn do 10 cm od kůlu.
15.2.4.6.4 Balové dřeviny jsou kotveny šikmým kůlem. V případě výsadeb na svazích je kůl
zaražen do svahu nad vysázenou dřevinou.
15.2.4.6.5 Listnaté stromy s obvodem kmene přes 20 cm a jehličnaté stromy přes 2 m výšky
musí být upevněny buď třemi kůly, nebo třemi lany kotvenými k zemi. V žádném
případě nesmí dojít k poškození kůry, strom musí být v místě přichycení chráněn.
15.2.4.7 Úprava ploch po výsadbě
15.2.4.7.1 Po provedené výsadbě je potřeba dokončit úpravu ploch. Musí být vysbírány
kameny s průměrem větším než 5 cm, odstraněny stavební zbytky, útržky tkanin,
obaly, těžko zetlívající rostlinné části a jiné odpady. Půda se musí nakypřit buď
celoplošně ve skupinových výsadbách v rovině, v pásech na svazích, nebo v ploše
o průměru 1 m2 kolem solitérně vysázených stromů a 0,25m2 kolem keřů. Půdu je
potřeba urovnat.
15.2.4.7.2 Celkový vzhled výsadeb musí být estetický, upravený, bez kamenů a stavebních
zbytků, ve výškovém uspořádání a liniích určených dokumentací.
15.2.4.7.3 Jedenkrát ročně se provádí odplevelení, přihnojení výsadeb a zálivka v době sucha.
11
TKP Kapitola 15 – Vegetační úpravy Účinnost od 1. března 2021
15.2.4.8 Mulčování
15.2.4.8.1 Materiál a síla vrstvy mulče se musí přizpůsobit stanovišti a typu výsadby. Vrstva
se rozprostírá souvisle a rovnoměrně a povrch po ukončení mulčování musí být
urovnaný. Aby se zabránilo poškození rostlin mulčovacím materiálem se širokým
poměrem C: N (uhlík:dusík), např. stromovou kůrou nebo dřevní štěpkou, je nutné
předem aplikovat vyrovnávací dávku dusíku.
15.2.4.8.2 Je nutno, aby výška ploch s mulčováním byla přizpůsobena výšce okolního terénu,
aby se omezilo splachování mulče do odvodňovacích zařízení, na chodníky
a travnaté plochy.
15.2.4.9 Hnojení
Hnojení musí být provedeno podle pokynů v dokumentaci, a to jak hnojení
organickými, tak anorganickými hnojivy. Zpravidla se provádí při přípravě ploch, při
výsadbě nebo může být i součástí dokončovací péče. Zhotovitel nemůže bez
schválení stavebního dozoru změnit druh, množství nebo složení hnojiva. Hnojení
do výsadbových jam se provádí jen v nezbytném rozsahu, používají se pouze
hnojiva zásobní, jejichž minerální látky se postupně uvolňují v průběhu několika let.
Jedná se zejména o kombinovaná granulovaná hnojiva krytá voskem nebo blankou.
15.2.4.10 Ochrana proti okusu zvěří
Výsadby ohrožené zvěří je nutno zajistit proti okusu např. přípravky na ochranu
rostlin, mechanickou ochranou kmenů nebo oplocením. Způsob ochrany určuje
dokumentace a změnu odsouhlasuje stavební dozor.
15.2.4.11 Dokončovací péče
15.2.4.11.1 Jedná se o jednu z částí tzv. povýsadbové péče, která se skládá z práce
dokončovací, rozvojové a udržovací. Nároky, druh, rozsah a termín jednotlivých
činností se řídí zejména obdobím a způsobem výsadeb, druhem rostlin,
stanovištními podmínkami a harmonogramem stavebních prací. Rozhodující pro
stanovení rozsahu činností je doba od provedení výsadby do převzetí prací.
15.2.4.11.2 Dokončovací péče je prováděna od výsadby do okamžiku převzetí a předání díla
zadavatelem. Cílem je dosáhnout ujmutí a stavu, který při navazující péči zaručuje
další růst a rozvoj vysazených dřevin. Zahrnuje zalévání, kypření, mechanické
a chemické odplevelování, hnojení, uvazování uvolněných úvazků, zarážení kůlů,
napínání uvolněných drátů, odstraňování suchých a poškozených částí rostlin, tj.
provádění veškerých prací nutných k zabezpečení kvality díla. Veškeré tyto práce
zajišťuje zhotovitel a jejich rozsah je předmětem dokumentace.
15.2.4.12 Ochrana rostlin
U výsadeb je nutno sledovat výskyt chorob a škůdců. Jestliže během doby
od výsadby do převzetí budou vysázené dřeviny napadeny chorobami a škůdci,
provede zhotovitel jejich ošetření nebo výměnu za zdravý rostlinný materiál
na vlastní náklady.
15.2.5 Odebírání vzorků a kontrolní zkoušky
V odůvodněných případech, kdy je nebezpečí přenosu chorob a škůdců, zhotovitel
provede odběr vzorků rostlinného materiálu pro posouzení odborným ústavem.
Na základě výsledků stavební dozor rozhodne o dalších opatřeních.
Kontrolní zkoušky se neprovádí.
12
TKP Kapitola 15 – Vegetační úpravy Účinnost od 1. března 2021
15.2.6 Přípustné odchylky, míra opotřebení, záruky
15.2.6.1 Přípustné odchylky - náhrady rostlinného materiálu
15.2.6.1.1 Náhrady rostlin jiným druhem nejsou povoleny, pokud není prokázáno,
že předepsaný rostlinný materiál není možné v příslušném vegetačním období
zajistit. Veškeré změny druhu, velikosti a kategorie musí být povoleny stavebním
dozorem a lze je připustit pouze za předpokladu, že náhrada bude rovnocenná
co do požadavku a množství.
15.2.6.1.2 V případě, že se jedná o náhradu materiálem, který není v sortimentu rostlin
povoleným pro stavbu, je rovněž nutné, aby zhotovitel zajistil schválení příslušným
orgánem ochrany přírody.
15.2.6.2 Míra opotřebení
Pro vegetační úpravy nepřipadá v úvahu.
15.2.6.3 Záruky
15.2.6.3.1 Záruční doby všeobecně stanoví kapitola 1 TKP.
15.2.6.3.2 Údržbu v záruční době zajišťuje správce HIM podle ustanovení v kapitole 1 TKP.
15.2.7 Klimatická omezení
15.2.7.1 Výsadby prostokořenných a balových dřevin lze provádět pouze v době vegetačního
klidu v jarní nebo podzimní agrotechnické lhůtě. Olistěné výpěstky nelze vysazovat.
15.2.7.2 Výsadby v kontejnerech je možno provádět za příznivých klimatických podmínek,
zejména dostatečné vlhkosti, celoročně.
15.2.8 Odsouhlasení a převzetí prací
15.2.8.1 Odsouhlasení prací
Při odsouhlasování prací stavební dozor zkontroluje:
 zda rozsah prací účtovaných zhotovitelem odpovídá skutečně provedeným
pracím,
 zda práce jsou odvedeny způsobem a v kvalitě podle dokumentace a TKP,
případně ZTKP,
 zda materiál uváděný v soupisu prací odpovídá materiálu podle dokumentace
a podle skutečného provedení, popřípadě odsouhlaseným náhradám.
15.2.8.2 Převzetí prací
15.2.8.2.1 Podmínkou pro převzetí prací je dokumentace skutečného provedení, kde zhotovitel
vyznačí veškeré provedené změny, které vznikly během realizace.
15.2.8.2.2 Vegetační úpravy mohou být převzaty teprve po dokončení všech prací určených
dokumentací zabezpečujících kvalitu a další rozvoj výsadeb. Budou převzaty pouze
výsadby v dobrém zdravotním stavu, vitální, nezaplevelené, nakypřené, s miskami
kolem solitérních stromů, s kůly u stromů a funkčními úvazky. Před převzetím je
nutno vyměnit poškozené, uschlé nebo napadené dřeviny za dřeviny kvalitní,
stejného druhu, velikosti a v dobrém zdravotním stavu.
15.2.8.2.3 Pokud výsadby nebudou vinou zhotovitele takto k převzetí připraveny, nebudou
převzaty a zhotovitel hradí náklady na jejich ošetřování až do další přejímky.
15.2.8.2.4 Pokud objednatel převezme dílo s vadami a nedodělky, které převzetí díla nebrání,
stanoví lhůtu k jejich odstranění. Zhotovitel je povinen se současně zavázat
odstranit vady a nedodělky v termínech a rozsahu, které stanoví objednatel.
13
TKP Kapitola 15 – Vegetační úpravy Účinnost od 1. března 2021
15.2.8.2.5 Optimální období pro kompletní převzetí je červen až srpen, kdy je možné podle
nejvíce symptomů odhadnout úspěšnost provedené výsadby. Převzetí prací se
zpravidla uskuteční při přejímacím řízení, které svolává objednatel/správce stavby
po oznámení zhotovitele, že dokončil příslušný objekt. Podkladem bývá realizační
dokumentace stavby (dále jen „RDS“), případně dokumentace skutečného
provedení (dále jen „DSP“) s vyznačením všech změn oproti původnímu projektu.
15.2.9 Kontrolní měření, měření posunů a přetvoření
Po čas záruční lhůty je předmětem sledování zejména úhyn rostlin a zjišťování jeho
příčin. Kontroluje se také, zda nedošlo k pohybu osázených ploch na svazích
a následnému poškození provedené výsadby. Sledování úhynu je podkladem pro
reklamační řízení.
15.2.10 Reklamace
Aby se předešlo reklamacím výsadeb je dobré, aby dodavatel zajistil zároveň
s výsadbou i její povýsadbovou péči a k předání výsadeb došlo až po odeznění
povýsadbového šoku.
15.3 ZAKLÁDÁNÍ TRÁVNÍKU
15.3.1 Úvod
Tato část kapitoly 15 TKP zahrnuje zakládání trávníku hydroosevem, výsevem
(suchým) a drnováním. Pro zakládání trávníku platí norma ČSN DIN 18 917 (83 9031).
15.3.2 Popis a kvalita stavebních materiálů
15.3.2.1 Půda
15.3.2.1.1 Pro růst travního porostu je nutno vytvořit půdní podmínky.
15.3.2.1.2 Zhotovitel v předstihu zajistí agrotechnický rozbor půdy, která bude použita
do povrchové vrstvy, k prokázání její vhodnosti.
15.3.2.1.3 K založení trávníku je vhodná zemina s vlastnostmi blízkými ornici ve vrstvě
minimálně 10 cm na podkladě, který umožní pohyb vody, vzduchu a živin.
V případě, že na plochách se založeným trávníkem budou později provedeny
výsadby, vrstva zeminy by měla být nejméně 20 cm. U staveb Správy železnic
se vyskytnou případy, kdy je potřeba založit trávník i na plochách, kde není možné
rozprostření vhodné zeminy. V těchto případech se musí technologie výsevu
přizpůsobit půdním podmínkám. Pro práci s půdou platí ČSN DIN 18 915
(ČSN 83 9011).
15.3.2.2 Osivo
Návrh osivové směsi a množství výsevu stanoví dokumentace na základě
stanovištních podmínek (klimatické a půdní podmínky) a plánovaného záměru
zatravněné plochy.
15.3.2.3 Voda
Voda může být použita pitná nebo z přírodních vodních zdrojů. Zdroj vody musí být
řešen v dokumentaci.
15.3.2.4 Organická hmota
15.3.2.4.1 Používá se rašelina, odpadní celulóza, celulózové kaly, odvodněná sukovina,
buničina, sláma apod.
14
TKP Kapitola 15 – Vegetační úpravy Účinnost od 1. března 2021
15.3.2.4.2 Pro použité materiály platí:
ČSN 46 5730
15.3.2.5 Hnojivo
15.3.2.5.1 Množství a druh hnojiva musí být určen v dokumentaci. Řídí se stanovištními
podmínkami a plánovaným záměrem zatravněné plochy.
15.3.2.5.2 Pro použití hnojiv platí:
 ČSN EN 12944-2 a 12944-1
 ČSN 46 5735
15.3.2.6 Protierozní přísady
Protierozní přísady se používají na ochranu nástřiku proti větru a vodě
a na přikotvení osiva a organické hmoty na nestabilních zeminách nebo v místech,
kde je potřebná zvýšená protierozní ochrana. Při jednoetapovém provedení
se přísady přidávají do směsí a při víceetapovém provedení se stříkají jako poslední
fáze hydroosevu. Přísady nesmí poškozovat životní prostředí.
15.3.3 Dodávka, skladování a průkazní zkoušky
15.3.3.1 Opatření při přepravě musí zohledňovat zejména teplotu, dobu trvání přepravy
a druh nákladu. Nesmí dojít k poškození přepravovaných materiálů, zejména
k jejich přehřátí. Při vykládce se nesmí náklad vyklápět nebo shazovat.
15.3.3.2 Dodávky jednotlivých komponentů musí být doloženy osvědčením o jakosti.
Osvědčení musí obsahovat i vyjádření o nezávadnosti pro životní prostředí. Složení
osivových směsí je třeba na vyžádání prokázat předložením osvědčení o složení
a pravosti směsi, jestliže potřebné množství osiva pro jednotlivá opatření
překračuje 30 kg.
15.3.3.3 Jednotlivé materiály pro zakládání trávníku musí být skladovány v suchu
a chráněny před poškozením. Pouze trávníkové koberce a trávní drny je
na staveništi nutno chránit před vyschnutím, přehřátím a neprodleně je pokládat
na určené stanoviště. Skladování má být omezeno na co nejkratší dobu.
15.3.4 Technologické postupy prací
Na základě vyhodnocení stanovištních podmínek, tj. agrochemického rozboru půdy,
klimatických podmínek, expozice ke světovým stranám a požadavků na funkci
zatravněné plochy, dokumentace stanoví technologický postup zakládání trávníku,
složení trávních směsí, množství osiva, dávkování hnojiva a v případě zakládání
trávníku hydroosevem i množství ostatních komponentů.
15.3.4.1 Vyznačování ploch pro zakládání trávníku
Plochy pro výsev trávníku musí být vytyčeny a zřetelně vyznačeny.
15.3.4.2 Příprava ploch pro zakládání trávníku
Trávník se zakládá na plochách nezaplevelených, nejlépe co nejdříve po dokončení
zemních prací a ve vhodné vegetační době podle oddílu 15.3.7 TKP. Plochy pro
výsev musí být bez nerovností, erozních rýh a stavebních zbytků. V případě
zapleveleného pozemku je nutné nejdříve plevel odstranit, ať už mechanicky, nebo
chemicky. V rovině nebo na svazích dostupných mechanizačním prostředkům
se musí půda před výsevem obdělat. Při tom je potřeba dbát, aby nedošlo
k narušení stability svahů nebo sesuvům půdy. V případě zakládání trávníku
15
TKP Kapitola 15 – Vegetační úpravy Účinnost od 1. března 2021
výsevem (suchým) je vhodné při obdělávání půdy zapravit hnojivo. Způsob
obdělání a hnojení stanoví dokumentace.
15.3.4.3 Výsev trávníku (suchý)
Používá se zpravidla při zatravňování menších ploch nebo ploch v rovině. Výsev
se provádí ručně nebo secími stroji, pak se travní semeno zapraví do země a plochy
se uválejí.
15.3.4.4 Technologie hydroosevu (mokrý výsev)
15.3.4.4.1 Hydroosev je proces mísení osiva, mulčovacího materiálu, fixátoru a dalších přísad
s vodou ve správném poměru uvnitř nádrže. Po promíchání v nádrži zařízení pro
hydroosev probíhá nástřik homogenní suspenzí na určené plochy. Vlastní nástřik
se provádí vysokým tlakem hadicí nebo věžovou stříkací jednotkou zakončenou
různými typy rozprašovacích trysek. Mulčovací materiál a fixátor pomáhají držet
půdu a osivo v požadovaném místě do doby, než tuto funkci převezme vlastní
porost. Dále je minimalizováno spláchnutí osiva silnými dešti, ale i vysychání půdy
a rostlin. Hydroosevová směs může obsahovat i přísady pro urychlení klíčení
a doplnění živin potřebných pro růst rostlin. Takto založený souvislý travní porost
zpevňuje osévané plochy proti erozi, zabraňuje prašnosti, ale splňuje i funkci
estetickou. Podle stanovištních podmínek, zejména půdních (plochy s rozprostřenou
vrstvou ornice, plochy kamenité a písčité apod.), se hydroosev provádí
jednorázovým nástřikem všech komponentů, nebo ve dvou až třech etapách.
15.3.4.4.2 Pokud nebude v dokumentaci řešeno jinak, platí následující pracovní postupy:
a) 1. pracovní etapa - osivo, hnojivo, organická hmota
2. pracovní etapa - protierozní přísada (případně + organická hmota)
b) 1. pracovní etapa - osivo, hnojivo, rašelina
2. pracovní etapa - organická hmota
3. pracovní etapa - protierozní přísada
Způsob b) se použije u velkých sklonů svahů bez humusové vrstvy. Kamenité
plochy se zatravňují tak, že se do záměsi přidá rašelina ve 2. a 3. pracovní
etapě.
15.3.4.5 Zakládání trávníku drnováním
15.3.4.5.1 Pro drnování můžeme použít travní drny z přirozených porostů nebo předpěstované
trávníkové koberce. Jednotlivé díly trávníkového koberce nebo trávního drnu by
měly mít stejné šířky a délky, nejméně však 0,25m2.
15.3.4.5.2 Díly trávníkového koberce nebo trávního drnu se kladou buď celoplošně, nebo
úsporně - ve čtvercích nebo pásech. Prostor mezi pásy koberců a drnů kladených
úsporně se vyplní zeminou, která se oseje. Při celoplošném pokládání musí být
povrch jednotlivých dílů v rovině a jen s úzkými spárami. Příčné spáry na sebe
nesmí navazovat. Po položení musí být díly stejnoměrně přitlačeny a zality.
Na svažitých plochách je nutno trávníkový koberec nebo travní drn připevnit
nejméně dvěma kolíky na 1m2, přičemž každý jednotlivý díl musí být připevněn
alespoň jedním kolíkem.
15.3.4.6 Dokončovací péče po výsevu
Po provedení výsevu se trávník dále ošetřuje, tj. zalévá, přihnojuje, odpleveluje
a kosí a vyhrabává až do převzetí. Potřeba, druh, rozsah a termín úkonů se řídí
obdobím založení, typem trávníku, stanovištními podmínkami a harmonogramem
provádění prací. Trávník je možno předat nejdříve po prvním posekání. V případě
velkých staveb, které se přejímají najednou, je nutné počítat s ošetřováním
trávníku až do předání stavby. Potřebu dokončovací péče stanoví dokumentace
16
TKP Kapitola 15 – Vegetační úpravy Účinnost od 1. března 2021
a zajišťuje ji zhotovitel. Práce musí být provedeny podle pokynů a ke spokojenosti
stavebního dozoru.
15.3.5 Odebírání vzorků a kontrolní zkoušky
Stavební dozor si v případě potřeby odebere vzorky osiva pro kontrolu klíčivosti
a dodržování složení osevní směsi. Dávkování směsi na 1 m2 provedeného hydroosevu
se kontroluje položením odvážené podložky na osévanou plochu o ploše 1 m2 před
nástřikem. Po provedení hydroosevu se podložka odváží. Odchylka od požadovaného
dávkování nesmí být větší než 25 %.
15.3.6 Přípustné odchylky, míra opotřebení, záruky
15.3.6.1 Přípustné odchylky
Změnu ve složení osevní směsi, dávkování osiva, technologie výsevu nebo
receptury schvaluje stavební dozor. Ke změnám může dojít v případě,
že stanovištní podmínky neodpovídají navržené technologii a dávkování
jednotlivých komponentů.
15.3.6.2 Míra opotřebení
Při zakládání trávníku nepřipadá v úvahu.
15.3.6.3 Záruky, údržba v záruční době
15.3.6.3.1 Záruční doby všeobecně stanoví kapitola 1 TKP.
15.3.6.3.2 Zhotovitel je povinen zabezpečit první preventivní postřik proti plevelům. Vegetační
úpravy zemního tělesa je možno předat správci až po prvním posekání.
15.3.6.3.3 Údržbu v záruční době zajišťuje správce HIM podle ustanovení v kapitole 1 TKP
(hubení plevelů včetně kosení, odstraňování náletových dřevin).
15.3.7 Klimatická omezení
Příznivé podmínky pro vzcházení travního osiva nastávají při teplotách půdy minimálně
8°C a při dostatečné půdní vlhkosti, tedy zpravidla od května až do září. V případě
zakládání trávníku v letním období, je-li sucho, je nutno zajistit dostatečnou zálivku.
U dřívějších nebo pozdějších výsevů mohou nastat nežádoucí posuny ve složení
trávníku ve prospěch druhů klíčících při nižších teplotách (např. jílek - Lolium).
Trávníkové koberce a travní drny nelze pokládat za mrazu nebo na zmrzlou půdu.
15.3.8 Odsouhlasení a převzetí prací
15.2.2.8 Odsouhlasení prací
Při odsouhlasování stavební dozor zkontroluje:
 zda rozsah prací účtovaných zhotovitelem odpovídá skutečně provedeným
pracím,
 zda travní osivo u zakládání trávníku výsevem (suchým) je rovnoměrně
rozprostřeno,
 zda u trávníku zakládaného hydroosevem jsou všechny plochy rovnoměrně
pokryty vrstvou nástřikové směsi, zvláště je-li rovnoměrně rozptýleno osivo
a krycí protierozní přísada vytvořila na půdním povrchu film,
 zda technologie prováděných prací odpovídá dokumentaci.
15.2.2.9 Převzetí prací
Stavu schopného převzetí je dosaženo, když:
17
TKP Kapitola 15 – Vegetační úpravy Účinnost od 1. března 2021
 výsevy parkového trávníku tvoří vyrovnaný porost, který vykazuje v posečeném
stavu průměrné plošné pokrytí půdy asi ze 75 % rostlinami požadované osevní
směsi. Poslední seč smí být provedena nejpozději týden před převzetím;
 výsevy lučního trávníku tvoří pokud možno vyrovnaný porost, který vykazuje
v posečeném stavu průměrné plošné pokrytí půdy asi z 50 % rostlinami osevní
směsi. Poslední seč smí být provedena nejpozději dva týdny před převzetím.
Jiné druhy trav a bylin, které neruší, lze akceptovat. Výsevy lučních trávníků
se zvláštními záměry zatravnění na extrémních stanovištích (např. zatravnění
kamenitých svahů) mohou vykazovat jiný stupeň vyrovnanosti porostu
a pokryvu půdy;
 pokud objednatel převezme dílo s vadami a nedodělky, které převzetí díla
nebrání, stanoví lhůtu k jejich odstranění. Zhotovitel je povinen se současně
zavázat k odstranění vad a nedodělků v termínech a rozsahu, které stanoví
objednatel.
15.3.9 Kontrolní měření, měření posunů a přetvoření
Po čas záruční doby se sleduje pokryvnost půdy, hustota travního drnu, úhyn trav
a zaplevelenost. Sledování je podkladem pro odstranění vad, popřípadě pro
reklamační řízení.
15.4 EKOLOGIE
15.4.1 Výsadby a zakládání trávníku je nutno provádět tak, aby nedošlo k znečištění
životního prostředí. Nesmí dojít ke kontaminaci prostředí při skladování hnojiv,
komponentů pro hydroosev a přípravků na ochranu rostlin. Rovněž nesmí dojít
k jejich předávkování.
15.4.2 Dále je důležité jak u vegetace, tak u trávníků, nepoužívání nepůvodních
a invazních druhů a druhovou skladbu dřevin a trávníků přizpůsobit okolnímu
biotopu a ekosystému
15.5 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA
Požadavky na bezpečnost práce a technických zařízení jakož i na požární ochranu
obecně stanoví kapitola 1 TKP.
18
TKP Kapitola 15 – Vegetační úpravy Účinnost od 1. března 2021
SOUVISEJÍCÍ NORMY A PŘEDPISY
Uvedené související normy a předpisy vycházejí z aktuálního stavu v době zpracování TKP, resp.
jejich aktualizace. Uživatel TKP odpovídá za použití aktuální verze výchozích podkladů ve smyslu
kap. 1.3 TKP, tj. právních předpisů, technických norem a předpisů a předpisů SŽ.
Mezinárodní a národní právní předpisy, technické normy
zákon č. 89/2012 Sb., občanský zákoník, ve znění pozdějších předpisů
zákon č. 114/1992 Sb., o ochraně přírody a krajiny, ve znění pozdějších předpisů
zákon č. 133/1985 Sb., o požární ochraně, ve znění pozdějších předpisů
zákon č. 326/2004 Sb., o rostlinolékařské péči a o změnách některých souvisejících zákonů, ve znění
pozdějších předpisů
vyhláška č. 395/1992 Sb., kterou se provádějí některá ustanovení zákona České národní rady č. 114/1992
Sb., o ochraně přírody a krajiny, ve znění pozdějších předpisů
ČSN 46 4901 Sadba okrasných dřevin
ČSN 46 4902 Výpěstky okrasných dřevin. Společná a základní ustanovení
ČSN 46 5730 Rašeliny a rašelinné zeminy
ČSN 46 5735 Průmyslové komposty
ČSN EN 12944-2 a 12944-1 Průmyslová hnojiva. Základní pojmy, rozdělení a nejdůležitější vlastnosti
ČSN 83 9001 Sadovnictví a krajinářství - Terminologie - Základní odborné termíny a definice
ČSN 83 9011 Technologie vegetačních úprav v krajině - Práce s půdou
ČSN DIN 18 916
(83 9021) Sadovnictví a krajinářství. Výsadby rostlin
ČSN DIN 18 917
(83 9031) Sadovnictví a krajinářství. Zakládání trávníku
ČSN DIN 18 918
(83 9041) Sadovnictví a krajinářství. Technicko-biologická zabezpečovací opatření.
ČSN 83 9051 Technologie vegetačních úprav v krajině – Rozvojová a udržovací péče o vegetační plochy
ČSN 83 9061 Technologie vegetačních úprav v krajině – Ochrana stromů, porostů a vegetačních ploch
při stavebních pracích
SPPK A02 002 Řez stromů
SPPK A02 010:2020 Péče o dřeviny kolem veřejné dopravní infrastruktury
Vnitřní předpisy
Související kapitoly TKP
Kapitola 1 - Všeobecně v aktuálním znění
Kapitola 3 - Zemní práce v aktuálním znění
Kapitola 5 - Ochrana zemního tělesa v aktuálním znění
MP pro údržbu stromoví v aktuálním znění
Vzorový list Ž 5 Úprava drážních svahů v aktuálním znění
19
TKP Kapitola 15 – Vegetační úpravy Účinnost od 1. března 2021
Příloha A (informativní)
Příklady travních směsí
A.1 Směs pro písčité, suché půdy s výslunnou polohou a suššími klimatickými podmínkami
A.1.1 15% kostřava červená trsnatá Ferota (Rosana)
20% kostřava červená výběžkatá Táborská
35% kostřava ovčí Jana
15% lipnice smáčknutá Razula
10% jílek vytrvalý Sport (Bača)
5% jetel plazivý (štírovník růžkatý)
Doporučený výsevek 25 - 30 g/m2
A.1.2 10% kostřava červená trsnatá Ferota (Rosana)
10% kostřava červená trsnatá Valaška
20% kostřava červená výběžkatá Táborská
30% kostřava ovčí Jana
10% lipnice smáčknutá Razula
10% lipnice luční Krasa
10% jílek vytrvalý Sport
Doporučený výsevek 25 - 30 g/m2
A.2 Směs pro sušší středně těžké půdy s výslunnou polohou
20% kostřava červená trsnatá Ferota (Rosana)
10% kostřava červená trsnatá Valaška
20% kostřava červená výběžkatá Táborská
10% kostřava ovčí Jana
20% lipnice luční Krasa
10% psineček tenký Golf (Teno)
10% jílek vytrvalý Sport (Bača)
Doporučený výsevek 15 - 20 g/m2
A.3 Směs pro vlhčí, středně těžké a těžké půdy s výslunnou polohou
25% kostřava červená trsnatá Ferota (Rosana)
10% kostřava červená trsnatá Valaška
15% kostřava červená výběžkatá Táborská
20% lipnice luční Krasa
10% psineček tenký Golf (Teno)
10% jílek vytrvalý Sport (Bača)
10% bojínek cibulkatý
Doporučený výsevek 15 - 20 g/m2
A.4 Směs pro břehy vodních toků nebo lokality s vyšší hladinou spodní vody
20% kostřava červená trsnatá Ferota (Rosana)
10% kostřava červená výběžkatá Táborská
30% lipnice luční Krasa
10% psineček tenký Golf
20% poháňka hřebenitá Rožnovská
10% jílek vytrvalý Sport
Doporučený výsevek 12 - 15 g/m2
20
TKP Kapitola 15 – Vegetační úpravy Účinnost od 1. března 2021
A.5 Směs pro zastíněná stanoviště
20% kostřava červená trsnatá
10% kostřava červená výběžkatá
40% lipnice hajní Dekora
10% psineček tenký Golf (Teno)
10% poháňka hřebenitá Rožnovská
10% jílek vytrvalý Sport
Doporučený výsevek 15 - 20 g/m2
21
Ověřovací doložka konverze dokumentu
Ověřuji pod pořadovým číslem 1379411, že tento dokument, který vznikl převedením vstupu v listinné
podobě do podoby elektronické, skládající se z 21 listů, se doslovně shoduje s obsahem vstupu.
Ověřující osoba: Miroslav BULANT
Vystavil: Správa železnic, státní organizace
Datum: 02.03.2021 09:23:05
