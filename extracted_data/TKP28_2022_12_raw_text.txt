Úroveň přístupu
A
Technické kvalitativní
podmínky staveb státních
drah
Kapitola 28
SDĚLOVACÍ ZAŘÍZENÍ
Vydání: prosinec 2022
Účinnost od 1. 1. 2023
Nahrazení předchozího znění kapitoly
Datem účinností tohoto dokumentu se nahrazuje kapitola 28 – Sdělovací zařízení schválená dne
1.12.2022, účinná od 1.1.2023.
Schváleno pod č.j. 80011/2022-SŽ-GŘ-O14
Dne 1.1.2023
Bc. Jiří Svoboda, MBA v. r.
Generální ředitel
TKP Kapitola 28 – Sdělovací zařízení Účinnost od 1. ledna 2023
Technické kvalitativní podmínky
Kapitola 28 - SDĚLOVACÍ ZAŘÍZENÍ
Gestorský útvar: Správa železnic, státní organizace
Generální ředitelství
Odbor zabezpečovací a telekomunikační techniky (O14)
Praha
www.spravazeleznic.cz
Gestor:
Vydání: prosinec 2022
Náklad: vydáno pouze v elektronické podobě (PDF), formát (A4)
© Správa železnic, státní organizace, rok 2022
Tento dokument je duševním vlastnictvím státní organizace Správa železnic, na které se vztahuje zákon č. 121/2000 Sb.,
o právu autorském, o právech souvisejících s právem autorským a o změně některých zákonů (autorský zákon), ve znění
pozdějších předpisů. Státní organizace Správa železnic je v uvedené souvislosti rovněž vykonavatelem majetkových práv.
Tento dokument smí fyzická osoba použít pouze pro svou osobní potřebu, právnická osoba pro svou vlastní vnitřní potřebu.
Poskytování tohoto dokumentu nebo jeho části v jakékoliv formě nebo jakýmkoliv způsobem třetí osobě je bez svolení státní
organizace Správa železnic zakázáno.
2/21
TKP Kapitola 28 – Sdělovací zařízení Účinnost od 1. ledna 2023
OBSAH
Strana
SEZNAM ZKRATEK ................................................................................................................................... 4
28.1 ÚVOD .......................................................................................................................................... 5
28.2 POPIS, KVALITA A PARAMETRY POUŽITÝCH ZAŘÍZENÍ ........................................................... 5
28.2.1 Kabelová vedení - optické kabely .................................................................................................6
28.2.2 Zařízení přenosové techniky po vedení - analogová ........................................................................6
28.2.3 Zařízení přenosové techniky po vedení - digitální ............................................................................6
28.2.4 Rádiová zařízení ...........................................................................................................................7
28.2.5 Telefonní spojovací systémy (telefonní ústředny) ............................................................................7
28.2.6 Integrovaná telekomunikační zařízení (ITZ) ...................................................................................7
28.2.7 Prvky přenosového systému a ostatní zařízení pro přenos dat .........................................................8
28.2.8 Informační zařízení pro cestující ....................................................................................................8
28.2.9 Rozhlasová zařízení ......................................................................................................................8
28.2.10 Požárně bezpečnostní zařízení a ostatní bezpečnostní systémy ........................................................8
28.2.11 Zařízení pro řídicí a diagnostické systémy Správy železnic ...............................................................9
28.2.12 Koncová (účastnická) zařízení .......................................................................................................9
28.2.13 Záznamová zařízení .....................................................................................................................9
28.2.14 Technologické prostory ............................................................................................................... 10
28.3 TECHNOLOGICKÉ POSTUPY PRACÍ .......................................................................................... 11
28.3.1 Kabelová vedení - optická .......................................................................................................... 12
28.3.2 Kabelová vedení – metalická ....................................................................................................... 13
28.3.3 Zařízení přenosové techniky po vedení - digitální .......................................................................... 14
28.3.4 Rádiová zařízení ......................................................................................................................... 14
28.3.5 Integrovaná telekomunikační zařízení (ITZ) ................................................................................. 15
28.3.6 Prvky přenosového systému a ostatní zařízení pro přenos dat ....................................................... 15
28.3.7 Integrované uzly pro přenos dat, hlasu a obrazu .......................................................................... 15
28.3.8 Informační zařízení pro cestující .................................................................................................. 16
28.3.9 Rozhlasová zařízení .................................................................................................................... 16
28.3.10 Požárně bezpečnostní zařízení a ostatní bezpečnostní systémy ...................................................... 16
28.3.11 Zařízení pro řídicí a diagnostické systémy Správy železnic ............................................................. 17
28.3.12 Koncová (účastnická) zařízení ..................................................................................................... 17
28.3.13 Záznamová zařízení ................................................................................................................... 17
28.4 DODÁVKA, SKLADOVÁNÍ A PRŮKAZNÍ ZKOUŠKY ................................................................... 18
28.5 ODEBÍRÁNÍ VZORKŮ A KONTROLNÍ ZKOUŠKY ....................................................................... 18
28.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY ........................................................... 18
28.6.1 Přípustné odchylky při výstavbě sdělovacích zařízení .................................................................... 18
28.6.2 Záruční doba ............................................................................................................................. 19
28.7 KLIMATICKÁ OMEZENÍ ............................................................................................................ 19
28.8 ODSOUHLASENÍ A PŘEVZETÍ PRACÍ ....................................................................................... 19
28.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ ........................................................ 20
28.10 EKOLOGIE................................................................................................................................. 20
28.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA ................................ 21
28.12 CITOVANÉ A SOUVISEJÍCÍ DOKUMENTY ................................................................................ 21
3/21
TKP Kapitola 28 – Sdělovací zařízení Účinnost od 1. ledna 2023
SEZNAM ZKRATEK
Níže uvedený seznam obsahuje zkratky a značky použité v tomto dokumentu. V seznamu se
neuvádějí legislativní zkratky, zkratky a značky obecně známé, zavedené právními předpisy,
uvedené v obrázcích, příkladech nebo tabulkách.
CTD Centrum telematiky a diagnostiky
ČSN Česká státní norma
ČTÚ Český telekomunikační úřad
DOK Dálkový optický kabel
eDAP Elektronická knihovna dokumentů a předpisů
EPS Elektrická požární signalizace
ERTMS European rail traffic management system (evropský systém řízení dopravy)
GSM-R Global System for Mobile Communications – Railway
LDP Lokální detekce požáru
MRS Místní radiová síť
MTO Malé technologické objekty
PZTS Poplachové zabezpečovací a tísňové systémy
SRV Síť rádiodispečerská
STM Synchronní transportní moduly
SŽ Správa železnic, státní organizace
TNŽ Technická norma železnic
TRSM Traťový radiový systém
TS Technické specifikace
ZPDP Zařízení pro detekci požáru
ZTKP Zvláštní technické kvalitativní podmínky
ZTP Zvláštní technické podmínky
ŽDC Železniční dopravní cesta
4/21
TKP Kapitola 28 – Sdělovací zařízení Účinnost od 1. ledna 2023
28.1 ÚVOD
(1) Pro tuto kapitolu platí všechny pojmy, ustanovení, požadavky a doporučení uvedené
v kapitole 1 - Všeobecně.
(2) :
- kabelová vedení - optické kabely,
- kabelová vedení - metalické kabely,
- zařízení přenosové techniky po vedení – analogová,
- zařízení přenosové techniky po vedení – digitální,
- rádiová zařízení pro spojení s vlaky na trati,
- ostatní rádiová zařízení pro pohyblivá rádiová spojení,
- rádiová zařízení pro pevná rádiová spojení,
- spojovací systémy,
- integrovaná telekomunikační zařízení,
- prvky přenosového systému a ostatní zařízení pro přenos dat,
- integrované uzly pro přenos dat, hlasu a obrazu,
- informační zařízení pro cestující,
- rozhlasová zařízení,
- záznamová zařízení,
- požárně bezpečnostní zařízení: elektrická požární signalizace, zařízení pro detekci
požáru, zařízení pro lokální detekci požáru, zařízení dálkového přenosu, zařízení pro
detekci hořlavých plynů a par, autonomní požární signalizace, ruční požárně poplachové
zařízení,
- ostatní bezpečnostní systémy, kamerové systémy, poplachový zabezpečovací a tísňový
systém, koncová (účastnická) zařízení.
(3) Parametry a ostatní požadavky uvedené v této kapitole doplňují ustanovení platných
technických norem ČSN, TNŽ a technických předpisů týkajících se výstavby a přejímacího
řízení sdělovacích zařízení.
(4) Prostory pro sdělovací zařízení …plocha, počet racků, velikost racků, uzamykatelné racky,
napájení, klimatizace…
28.2 Popis, kvalita a parametry použitých zařízení
(1) U Správy železnic mohou být použita sdělovací zařízení na základě:
- vydaného zaváděcího listu,
- na základně vydaného souhlasu s použitím na ŽDC ve vlastnictví státu:
- souhlasu určeného útvaru Správy železnic s použitím nezavedeného zařízení,
- souhlasu určeného útvaru Správy železnic s jednorázovým použitím nezavedeného
zařízení pro konkrétní případ.
(2) Zavádění nových zařízení do prostředí Správy železnic musí být v souladu se směrnicí
SŽDC č. 34 v aktuálním znění.
(3) Určený útvar Správy železnic musí být zhotoviteli a autoru projektové dokumentace (dále
jen „dokumentace“) sdělen objednatelem.
5/21
TKP Kapitola 28 – Sdělovací zařízení Účinnost od 1. ledna 2023
(4) Návrh na použití nezavedených sdělovacích zařízení musí být předložen a projednán
v průběhu zpracování dokumentace.
(5) Sdělovací zařízení, která budou propojena se zařízeními cizích železničních správ, musí
kromě ustanovení předchozího odstavce vyhovovat také mezinárodním doporučením UIC.
(6) Zřízení pohyblivého rádiového spojení podléhá povolení určeného útvaru Správy železnic.
(7) Zřízení rádiového spojení podléhá povolení určeného orgánu státní správy České republiky
(ČTÚ).
(8) Všechna sdělovací (telekomunikační) zařízení musí předávat diagnostické informace (stavy,
poruchy) do systému dálkové diagnostiky technologických systémů železniční dopravní
cesty podle Technických specifikací SŽDC 2/2008–ZSE v platném znění.
28.2.1 Kabelová vedení - optické kabely
(1) Základní technické parametry optických kabelů a jejich příslušenství v přenosové síti správy
železnic musí splňovat podmínky dle technických specifikacích SŽ TS 1/2022-SZ v platném
znění. Při výstavbě tras optických kabelů se používají zásadně kabely s jednovidovými
vlákny. Konkrétní typ kabelu, počet optických vláken a způsob instalace kabelu musí být
předepsány v dokumentaci. Základní technické parametry optických kabelů a jejich
příslušenství v přenosové síti správy železnic musí splňovat podmínky dle technických
specifikacích SŽ TS 1/2022-SZ v platném znění.
(2) Pro sdělovací metalické kabelové sítě se používají přednostně čtyřkové (vyjma vnitřních
rozvodů) plastové kabely s vrstvenými plášti a s ochranou proti podélnému pronikání vody,
typové řady TCEKPFLE s pevnou izolací žil, případně TCEPKPFLE s izolací žil typu foam-skin.
Konkrétní provedení ochranných obalů (-E, -EY, -PE, -PY, -ZE, -ZY, -DE, -DY) musí být
zásadně stanoveno a zdůvodněno v dokumentaci. U kabelů traťových se požaduje
dvouplášťová konstrukce.
(3) Rozsah sledovaných parametrů na TK a obecně metalických sdělovacích vedeních,
podmíněných předáním měřicích protokolů z výstavby:
a) kontinuita žil
b) smyčková rezistance
c) izolační rezistance žil
d) rezistance stínící fólie
e) izolační rezistance stínící fólie
f) izolační rezistance pancíře (u kabelů opatřených pancířem)
g) rezistance uzemnění u kabelových rozvaděčů-objektů
h) vyrovnání kapacitních nerovnováh (u kabelů nad 1,6km) - útlum přeslechu na blízkém
konci, případně admitanční nerovnováhy.
Závazné formuláře měřicích protokolů stanovuje správce kabelové sítě
28.2.2 Zařízení přenosové techniky po vedení - analogová
(1) Nové analogové přenosové systémy se v přenosové síti Správy železnic nebudují.
28.2.3 Zařízení přenosové techniky po vedení - digitální
(1) Na optických kabelech mohou být nasazovány přenosové systémy:
- přímo zakončené na optických rozhraních aktivních síťových prvků,
6/21
TKP Kapitola 28 – Sdělovací zařízení Účinnost od 1. ledna 2023
- používajících výhradně SFP (small form-factor pluggable) všech typů od rychlosti
přenosu 1Gbps a využívající přenosový protokol Ethernet nebo synchronní Ethernet,
- převodník optika/elektrické rozhraní E1,
- Nově se systémy SDH nebudují, oddělená přenosová síť GSM-R MPLS
- IP (Internet Protocol),
- IP/MPLS (Internet Protocol/Multiprotocol Label Switching),
- digitální vlnový multiplex (CWDM Coarse Wavelenght Division Multiplex, DWDM Dense
Wavelenght Division Multiplex),
- multiplexory nižšího řádu (nejvýše 4 x 2Mbit/s) – výhradně v případě potřeby přenosu
kanálů s časovým dělením (TDM), např. pro připojení základnových radiostanic systému
GSM-R po souhlasném projednání se správcem
(2) Koncová zařízení pro přenos dat, hlasu a obrazu sítě smí být připojována pouze k uzlům
technologie IP, IP/MPLS CE
(3) Použité uzly musí umožňovat:
- dálkové monitorování a konfiguraci z již provozovaných dohledových systémů,
- změnu konfiguračních parametrů bez provedení resetu uzlu.
(4) Na optická vlákna smějí být připojovány i jednoúčelové průmyslové automaty pro spojení
bod – bod (např. vazby diferenciálních ochran pro silnoproudá zařízení). Tyto automaty
nemusejí umožňovat dálkové monitorování a konfiguraci.
28.2.4 Rádiová zařízení
(1) Požadavky na rádiová zařízení používaná v rádiových sítích Správy železnic jsou uvedeny
ve Směrnici SŽDC č. 35, která řeší traťové rádiové systémy a ve Směrnici SŽDC č. 116,
která řeší místní rádiové sítě v pásmu 150 MHz. Jednotlivé prvky rádiových systémů a
zařízení dále musí splňovat požadavky Směrnice SŽDC č. 34, která upravuje podmínky pro
uvádění těchto prvků do provozu. Kmitočtovou koordinaci vykonává CTD (Centrum
telematiky a diagnostiky Správy železnic).
(2) Preferovaným systémem je síť GSM-R, a to jako traťový rádiový systém i jako rádiový
systém pro spojení ve stanici. Systémy TRSM a MRS jsou jím postupně nahrazovány. Před
zrušením rádiového systému MRS případně i TRSM je nutné si vyžádat stanovisko uživatele
a stanovisko správce těchto systémů.
28.2.5 Telefonní spojovací systémy (telefonní ústředny)
(1) Spojovací systémy jsou součástí služební telefonní sítě Správy železnic jako soubor
technických prostředků a programového vybavení, umožňující spojení mezi vstupními
a výstupními body systému.
(2) V prostředí správy železnic se budují výhradně telefonní ústředny v provedení IP. IP telefonní
systémy mohou být zakončeny převodníkem MB/IP. V prostředí Správy železnic existují dva
typy telefonních sítí – služební a dispečerské.
28.2.6 Integrovaná telekomunikační zařízení (ITZ)
(1) Integrované telekomunikační zařízení je varianta spojovacího systému, slučující funkce
telefonního zapojovače a telefonní ústředny z hlediska programového i technického vybavení
do jednoho celku. Kromě těchto základních funkcí zařízení umožňuje ovládání rozhlasu,
případně další speciální funkce (připojení do rádiových sítí, připojení datových rozhraní).
Součástí ITZ je speciální koncové ovládací zařízení - kompaktní terminál, určený pro obsluhu
a ovládání sdělovacích zařízení v dopravnách. Další údaje jsou uvedeny v TS-6/2010-S.
7/21
TKP Kapitola 28 – Sdělovací zařízení Účinnost od 1. ledna 2023
28.2.7 Prvky přenosového systému a ostatní zařízení pro přenos dat
(1) Při rozšiřování datové sítě SŽ musí být použita pouze zařízení schválená do provozu
a odpovídající Pokynu generálního ředitele č. 21/2017.
(2) Při rozšiřování datové sítě SŽ musí být pro každé nově připojované koncové zařízení
definována virtuální privátní síť (VRF VPN) a vazby s jinými VRF VPN.
28.2.8 Informační zařízení pro cestující
(1) Informační systémy určené pro informování cestujících musí poskytovat aktuální informace
o jízdách všech druhů vlaků osobní dopravy.
(2) Způsob ovládání informačního systému, rozsah a forma poskytované informace i vhodný typ
schváleného zařízení musí být určeny v dokumentaci.
(3) Podle charakteru dopravny a intenzity provozu se zřizuje jeden nebo několik různých
informačních systémů, které mohou pracovat samostatně nebo být integrovány do jediného
komplexního informačního systému. Konkrétní provedení musí odpovídat dokumentaci.
28.2.9 Rozhlasová zařízení
(1) Rozhlasová zařízení slouží k předávání akustických informací cestujícím i zaměstnancům
Správy železnic konajícím službu v ozvučeném prostoru.
(2) Rozhlasové zařízení musí umožnit zejména:
- způsob obsluhy určený v dokumentaci,
- operativní provádění změn velikosti ozvučeného prostoru podle provozní potřeby
a charakteru informace,
- regulaci intenzity ozvučení,
- integraci s jinými informačními systémy v dopravně.
(3) Počet a rozsah ozvučených prostorů a způsob zapojení do integrovaného informačního
systému v dopravně musí být specifikovány v dokumentaci.
28.2.10 Požárně bezpečnostní zařízení a ostatní bezpečnostní systémy
(1) Požárně bezpečnostní zařízení a ostatní bezpečnostní systémy.
a) Požárně bezpečnostní zařízení. Nutnost instalace systému doložit požárně
bezpečnostním řešením. Pokud nebude vyžadován plnohodnotný systém EPS dle ČSN
730875, je možné doplnit ZPDP (samostatná ústředna ZPDP) nebo LDP (samostatná
ústředna LDP), jako součást systému PZTS.
b) Poplachové zabezpečovací a tísňové systémy PZTS navržené dle souboru norem ČSN
EN 50131 Poplachové systémy s přihlédnutím k ČSN EN 50398 Poplachové systémy -
Kombinované a integrované poplachové systémy.
c) Kamerové systémy. Systémy musí splňovat normu ZTP č.j. 18453/2018 SŽDC-O14 u
kamer pro bezpečnostní využití se řídí souborem norem ČSN EN 62676-1-1 a ČSN EN
12464-2 Je nutno respektovat účel průmyslové televize - televize určená pro provoz v
žel. dopravě nebo televize sloužící pro zajištění bezpečnosti v Správy železnic.
(2) Druh a rozsah těchto sdělovacích systémů a typ zařízení pro jejich výstavbu musí odpovídat
dokumentaci.
(3) Nutno určit bezpečnostní kategorii objektu resp. Rozmístění bezpečnostních zón objektu
určených k zabezpečení systémem PZTS (zpravidla technologické prostory).
(4) Systémy EPS (elektrická požární signalizace) jako požárně bezpečnostní zařízení se zřizují v
případech, kdy je toto vyžadováno požárně bezpečnostním řešením stavby. Pokud zřízení
EPS není požárně bezpečnostním řešením stavby požadováno, zřizují se systémy ZPDP nebo
8/21
TKP Kapitola 28 – Sdělovací zařízení Účinnost od 1. ledna 2023
LDP (lokální detekce požáru) jako součást systému PZTS nebo systém PZTS může být rovněž
doplněn o samotné hlásiče požáru bez ústředny ZPDP či LDP (hlásiče požáru musí být voleny
dle souboru norem (ČSN EN 54).
(5) Systémy PZTS se zřizují ve všech budovách a prostorách.
(6) Požárně bezpečnostní zařízení a ostatní bezpečnostní systémy podle tohoto článku pracují s
obsluhou nebo automaticky a poskytují zásadně informace služebního charakteru. U všech
systémů smějí být používána jen zařízení s platnou homologací v ČR.
a) Nutnost instalace systému (EPS,ZPDP,LDP) a dalších zařízení pro požární signalizaci
doložit požárně bezpečnostním řešením. Poplachové zabezpečovací a tísňové systémy
(PZTS). Nutno určit bezpečnostní kategorii objektu resp. Rozmístění bezpečnostních
zón objektu určených k zabezpečení systémem PZTS.
b) Kamerové systémy. Systémy musí splňovat ZTP č.j. 18453/2018 SŽDC-O14. V
prostředí správy železnic rozlišujeme tyto druhy kamerových systému: kamerové
systémy určené pro dohled nad dopravní cestou, kamerové systémy určené pro
zabezpečení budov, kamerové systémy na přejezdech a kamerové systémy na
přejezdech určené pro automatickou detekci dopravních přestupků. Kamerové systémy
určené pro zabezpečení budov se řídí souborem norem ČSN EN 62676-1-1
(7) Druh a rozsah těchto sdělovacích systémů a typ zařízení pro jejich výstavbu musí odpovídat
dokumentaci.
28.2.11 Zařízení pro řídicí a diagnostické systémy Správy železnic
(1) Řídicí systémy Správy železnic umožňují centralizované dálkové ovládání technologických
zařízení a procesů. Diagnostické systémy umožňují monitorovat technický stav
technologických zařízení. Příklady těchto systémů jsou systémy dálkového ovládání
a diagnostiky zabezpečovacích zařízení, technologické a diagnostické systémy pro
automatizaci třídícího procesu na seřaďovacích nádražích, systémy pevných elektrických
trakčních zařízení a napájení zabezpečovacích zařízení, systém dálkové diagnostiky
technologických systémů železniční dopravní cesty.
(2) Druh, rozsah a specifikace funkcí těchto řídicích systémů, typ zařízení a požadavky na
přenosové cesty pro jejich výstavbu musí být určeny v dokumentaci. Současně musí být
stanoveny i požadavky na konfiguraci ostatních sdělovacích zařízení, které podmiňují
používání daného řídícího či diagnostického systému.
28.2.12 Koncová (účastnická) zařízení
(1) Koncová (účastnická) zařízení podle tohoto článku jsou všechna sdělovací zařízení, která
jsou zapojena za koncovým bodem telekomunikační sítě bez ohledu na charakter
komunikace (hlasová, datová, vizuální). Typy koncových zařízení musí být určeny
v dokumentaci.
28.2.13 Záznamová zařízení
(1) Záznamová zařízení, včetně centrálního systému správy záznamů, umožňují komplexní,
účelově definovaný záznam určených hlasových a datových informací (hovorová
komunikace, video, obrazovky PC, provozní data, …) vztažných k provozním a
infrastrukturním potřebám při provozování dráhy a drážní dopravy na železniční dopravní
cestě.
(2) Druh, rozsah a specifikace funkcí tohoto záznamového zařízení, požadavky na parametry
připojených koncových zařízení a požadavky na přenosové cesty pro jejich výstavbu musí
být určeny v projektové dokumentaci konkrétní investiční akce. Dle platných provozních
postupů a předpisů musí být umožněna reprodukce záznamů ze strany oprávněných osob a
činnost a funkce záznamového zařízení musí být trvale kontrolována.
9/21
TKP Kapitola 28 – Sdělovací zařízení Účinnost od 1. ledna 2023
(3) Záznamová zařízení musí být prostřednictvím datové či přenosové sítě začleněna do
centralizovaného systému správy záznamů, který umožňuje oprávněným osobám rozšířené
funkcionality pro vyhodnocování, analýzu a predikci situací vztažených k řízení a
organizování drážního provozu za podmínek jednoznačně definovaného přístupového
algoritmu a zásad GDPR. Záznamová zařízení komunikují s centralizovaným systémem
správy záznamů na základě aktuální specifikace výměny dat.
28.2.14 Technologické prostory
(1) Technologické prostory musí být fyzicky oddělené prostory určené výhradně pro technologie
ve správě SŽ (např. sdělovací zařízení) od ostatních technologií třetích stran.
(2) Technologické místnosti musí splňovat prostorové nároky pro umístění veškeré technologie
s dostatečnou prostorou rezervou dle TKP, TNŽ.
(3) Umístění a rozmístění rack skříní v technologických místnostech v zastávkách se
předpokládá plocha min. 8 m2, v železničních stanicích min. 16 m2. Výška rack skříní se
předpokládá 47 U, v provedení 19“, případné úprava nutno v rámci zpracování dokumentace
konzultovat se zástupci správce.
(4) Racky budou umístěny ve stojanových řadách v souladu s TKP, TNŽ, ČSN a dalších
dokumentů např. mezi řadami bude 800 mm ulička. Přístup k rackům bude zepředu i zezadu.
(5) Pro technologickou místnost bude zřízeno zálohované napájení. Napájení pro technologii –
napájení z trakčního vedení nebo distribuční sítě, záložního zdroje, pokud je instalován nebo
zásuvka pro připojení záložního zdroje. Vždy musí být dva zdroje napájení. Tedy centrální
modulární napájecí zdroj 48 V a střídač napájení 48 V/230 V s bypassem, vybavené
dálkovým dohledem s připojením do nadřazeného systému DDTS ŽDC. Zdroje i střídače
koncipovat N+1. Zdroje s výkonovou rezervou 30 %.
(6) Centrální baterie s dlouhou životností s kapacitou pro minimální dobu zálohy 6 hodin s
kapacitní rezervou 30 %
(7) Ze zdroje 48 V realizovat rozvody do racků s DC technologií zakončené podružným
rozváděcím panelem s DC jističi pro jednotlivá zařízení. Ze střídače 230V realizovat rozvody
do racků s AC technologií zakončené pevnou zásuvkou a dále podružným AC rozváděcím
panelem, nebo rozvodným panelem.
(8) Napájení sdělovacích zařízení se musí provádět zásadně silovými kabely s elektrickou
pevností 4 kV. Uzemnění – je nutné dodržet tzv. selektivitu uzemnění, např. do sdělovací
místnosti přivést slaněný vodič CYA zelenožlutý o profilu 25 mm2, zakončit na hlavní zemnící
sběrnici místnosti a dále do skříní s technologiemi pokračovat slaněným vodičem CYA
zelenožlutým o profilu 16 mm2. Dodržet princip zapojení do hvězdy / násobné hvězdy –
každá skříň má své vlastní uzemnění na hlavní zemnící sběrnici místnosti. Pokud je do skříní
zataženo uzemnění z podlahového žlabu, je nutné Cu zemnící sběrnici 19“ instalovat ve
spodní části skříně. Pokud je uzemnění přiváděno z kabelového roštu, je nutné instalovat
zemnící sběrnici v horní části skříně. Zemnící sběrnice musí být přístupné pro revizní účely.
Vždy platí, že zelenožlutý slaněný vodič je nejdříve zakončen na zemnící sběrnici. Teprve ze
zemnící sběrnice je připojen zemnící šroub skříně a další technologie. Všeobecně platí, že co
jeden slaněný vodič, to jeden šroub či svorka, uchycení více vodičů pod jeden šroub či svorku
není podporováno. Kabelový rošt musí být vždy uzemněn.
(9) V rámci výstavby nových sdělovacích místností je nutné zajistit, aby sdělovací místností
nevedlo potrubí s tlakovou vodou, etážovým vytápěním a odpadní potrubí. V případě
rekonstrukce stávajících sdělovacích místností a nemožnosti vymístění těchto potrubí, je
nutné provést takové stavební úpravy např. zakrytím / obestavěním potrubí, aby nedošlo k
poškození technologií stříkající či odkapávající vodou. Výjimkou je potrubí s odvodem
kondenzátu z klimatizační jednotky instalované ve sdělovací místnosti. V tomto případě
odvodu kondenzátu nesmí být nad technologiemi spojka či koleno tohoto potrubí.
10/2
1
TKP Kapitola 28 – Sdělovací zařízení Účinnost od 1. ledna 2023
(10) Technologické prostory musí být po stavebně začištěny, opatřeny předepsanými doplňky
(např. protipožární ucpávky, dielektrická podlahová krytina, výměna starého nábytku),
případně opatřeny novou malbou.
(11) V prostředí SŽ se připouští i použití malých technologických objektů (MTO) například na
zastávkách. Jejich použití a umístění definuje připravovaná směrnice SŽ SM009.
28.3 Technologické postupy prací
(1) Požadavky na dodávku a způsob provedení stavebních a montážních prací pro všechny
druhy sdělovacích zařízení podle těchto TKP musí být uvedeny v dokumentaci.
(2) Práce na sdělovacích zařízeních mohou být zahájeny až po předání staveniště zhotoviteli.
(3) Před montáží technologických zařízení zajistí zhotovitel stavební připravenost podle
dokumentace a stavební dozor provede její kontrolu. Kontrola stavební připravenosti se
provede v rozsahu podle následujících bodů:
a) ověření prostor určených pro montáž podle platné dokumentace a platných norem
s kontrolou
- rozměrů místností,
- polohy a rozměru prostupů - okosení hran apod.,
- správný směr otvírání dveří,
- materiálové provedení,
- funkčnost odvodnění drenáží,
- zabezpečení prostor proti zatékání dešťových vod.
- Přítomnost potrubí s tlakovou, odpadní, či dešťovou vodou
b) kvalitu podlah (bezprašnost), provedení soklu u podlahy a bezprašných nátěrů stěn;
pro zachování kvality podlahy v technologických místnostech se sdělovacím zařízením
během výstavby se požaduje provést druhou pokládku méně kvalitní podlahovou
krytinou, která se po ukončení montáže technologického zařízení odstraní
c) kvalitu a funkčnost elektroinstalace a uzemnění - podle druhu prostředí
d) kvalitu a funkčnost větrání - podle druhu prostředí a montovaného zařízení
e) únosnost podlah, podlahových roštů a montážních plošin, podle požadavku
dokumentace (zhotovitel doloží atesty zabudovaných výrobků beton. panelů
a ocelových konstrukcí)
f) kvalitu a funkčnost temperování a chlazení podle zařazení montovaného zařízení
v případě, že není instalované topení napojeno na funkční zdroj, zhotovitel zajistí
náhradní zdroj temperování. Ve sdělovací místnosti nesmí být instalován radiátor
etážového vytápění s tlakovou vodou. Vytápění provádět el. Přímotopem.
g) umístění bezpečnostních tabulek podle ČSN EN ISO 7010 a souboru norem ČSN ISO
3864 a označení místností (na dveřích), musí odpovídat požárně bezpečnostnímu
řešení a všechny bezpečnostní značky pro označení prostor určených pro montáž
technologických zařízení musí splňovat požadavky ČSN ISO 3864-1 a ČSN ISO 3864-4
(fotometrické) a ČSN EN ISO 7010 (designové).
h) větrání a protipožární opatření (dodržení podmínek podle TNŽ 34 2612); umístění,
počet a druh hasebních prostředků musí odpovídat požárně bezpečnostnímu řešení
stavby.
i) zakrytí rozvodných žlabů a šachet, montážních žlabů poklopy pro zajištění bezpečnosti
11/21
TKP Kapitola 28 – Sdělovací zařízení Účinnost od 1. ledna 2023
j) zabezpečení kabelových vstupů a průchodů požárními zábranami, které zamezí
i vnikání malých hlodavců do místnosti
k) uzamykatelnost dveří patentními klíči a poklopů z důvodu zajištění prostor proti
vniknutí neoprávněných osob
l) splnění podmínek z hlediska bezpečnosti práce podle ČSN EN IEC 62485-2a ČSN 34
3104 (tekoucí voda - je-li požadována, ochranné pomůcky apod.)
m) kvalitu a typ připojení k napájecí soustavě, kvalitu a typ náhradního napájení pro případ
výpadku síťového napájení.
(4) Při výstavbě sdělovacích zařízení musí zhotovitel použít technologické postupy vylučující
ohrožení provozu ostatních zařízení. Během provádění prací je nutno vyloučit vodivé spojení
plášťů pokládaných kabelů s konstrukcemi spojenými s kolejí, pokud se tak nestane
způsobem a za podmínek platných pro dokončení stavby. V nezbytně nutných případech
musí být předem dohodnut termín a délka provozní výluky konkrétně určených zařízení
provozovaných v místě montáže. Odstávku zařízení je třeba provádět přednostně v době
slabého sdělovacího provozu.
(5) Při výstavbě sdělovacích zařízení v blízkosti stávajících zařízení v provozním stavu musí být
včas zhotovitelem dohodnuta vhodná forma spolupráce zhotovitele a provozovatele
příslušných zařízení.
(6) Sdělovací zařízení musí být instalována tak, aby v provozním stavu nemohla být poškozena
překročením povolené tolerance napájecího napětí, přepětím a nadproudem atmosférického
nebo jiného původu nebo vlivy vnějších elektromagnetických polí překračujícími povolené
meze a aby nebyla vystavena nedovoleným otřesům a vibracím.
(7) Z hlediska obsluhy a údržby sdělovacích zařízení je třeba zajistit, aby stávající a nově
budovaná zařízení téhož charakteru byla v provozních prostorách téhož provozovatele
instalována jednotným způsobem, včetně prostorového rozmístění dílů.
(8) Zhotovitel si musí zajistit nezbytnou a prokazatelně (např. atestem) kvalitní výbavu pro
zhotovení díla specifikovaného ve smlouvě a pro prokázání jeho kvality, zejména nářadí
a strojní vybavení, měřicí přístroje, speciální přístroje a speciální mechanizmy nezbytné pro
provedení prací podle uzavřené smlouvy.
(9) Při výstavbě prováděné ve venkovním prostředí musí zhotovitel zajistit zejména:
- aby nebyly překročeny meze dovoleného namáhání sdělovacích vedení v tahu a ohybu
použitím nevhodných technologických postupů (např. násilné zatahování kabelů
s použitím mechanizačních prostředků bez omezovače tažné síly, pěchování zeminy
v zasypané rýze koly jedoucího nákladního auta) ani vlivem manipulace s kabelovými
bubny při nedovolené teplotě,
- aby bylo montážní pracoviště dostatečně zajištěno proti nepříznivým vlivům povětrnosti
(déšť, sníh, nadměrná prašnost, přímé sluneční záření). Použitá ochranná opatření musí
odpovídat charakteru montážních úkonů, aby nebyly ohroženy stanovené kvalitativní
parametry díla,
- aby bylo sdělovací zařízení instalováno tak, aby v provozním stavu nemohlo dojít k jeho
nedovolenému podchlazení, přehřátí, navlhnutí, narušení korozí a jinými vlivy prostředí.
28.3.1 Kabelová vedení - optická
(1) Optická vlákna vyváděná do železničních stanic a dalších objektů Správy železnic musí být
ukončena v optických rozvaděčích. Počty vyváděných optických vláken v železničních
stanicích a dalších objektech musí být uvedeny v dokumentaci.
(2) Pokud budou v trakčních napájecích stanicích použity statické měniče pro napájení trakčního
vedení, musí být v trakčních napájecích stanicích ukončen DOK odpovídajícím počtem
vláken.
12/2
1
TKP Kapitola 28 – Sdělovací zařízení Účinnost od 1. ledna 2023
(3) Úložné optické kabely se instalují do ochranných plastových trubek, pokládaných buď při
výstavbě kabelové trati, nebo v předstihu v rámci jiné stavby. Pro účely správy železnic se
kladou mezistaničně současně tři trubky (modrá, černá a fialová). Případně další trubky
např. pro účely detekce lomu kolejnic. V rámci výkopových prací stavby je nutno řešit
kladení trubek i na odbočné tratě, s barevným odlišením nebo značením. V obvodu
železničních stanic se pak kladou další HDPE s barevným značením, případně
mikrotrubičkový systém dle SŽ TS 1/2022-SZ v platném znění.
(4) Při výstavbě tratí optických kabelů nesmí být překročeny mezní hodnoty mechanického
a tepelného namáhání kabelu, dané technickými podmínkami výrobce.
(5) Pokud je kabelová trasa uložena v kabelovodu, musí být součástí PD kabelovodu zatahovací
plán, s popisem všech vyhrazených pozic, zatahované kabeláže a HDPE. Zatahovací plán
musí být pak rovněž součástí DSPS kabelových souborů.
(6) Technologické postupy prací, včetně požadované dokumentace, procesu výstavby až do
přejímacího řízení stavby, musí splňovat podmínky dle technických specifikací SŽ TS
1/2022-SZ v platném znění.
(7) Při souběžných nebo samostatných stavbách na kolejovém tělese, včetně umělých staveb
se požaduje projektovou dokumentací zohlednit stávající i nové kabelové sítě. Zejména pak
popsat koordinaci výstavby a uložení sítí před a po výstavbě, s případným technickým
řešením definitivního uložení dle příslušných norem a předpisů. V ochranném pásmu
kabelových tras je nutno respektovat podmínky činnosti předepsané správcem vedení. Nad
trasou nesmí být svévolně zřizovány navážky a snižováno krytí trasy. (platí pro sdělovací
sítě všeobecně)
28.3.2 Kabelová vedení – metalická
(1) Novostavba dálkových metalických a hybridních kabelů se nově neuvažuje. Stávající dálková
kabeláž je postupně nahrazována kabelizací traťovou. V rámci staveb traťových kabelů v
souběhu s dálkovým kabelem je vždy nutno řešit veškerá vyvádění tak, aby mohl být ve
stavbě převeden veškerý neopomenutelný provoz z dálkového kabelu a ten následně mohl
být vyřazen z provozu.
(2) Metalické sítě se kladou po standardních výrobních délkách (např. ZE 10XN 0,8 – 1 km),
bez zbytečného vkládání spojek – nutnost koordinace stavebních postupů.
(3) Během realizace stavby z hlediska technického stavu a provozuschopnosti veškerá sdělovací
kabelizace v obvodu staveniště a přístupových cest podléhá odpovědnosti zhotovitele,
kterému bude předán správcem soupis kabeláže v obvodu staveniště (DLM) dle Směrnice
SŽDC č.42.
(4) V případě poškození kabelu ve stavbě budou opravy stávajících provozovaných kabelů
opraveny na základě objednávky zhotovitele servisní organizací, nebo s jeho úzkou
spoluprací (dohledem).
(5) Po realizaci definitivní kabeláže musí být provizorní kabelové trasy a trasy
nepotřebné/nahrazené demontovány, včetně ukončení a propojů v objektech, se stavebním
zapravením a opravou dotčené provozní dokumentace.
(6) V dokumentaci musí být uvedeno, zda se při výstavbě nebo rekonstrukci kabelové sítě
požaduje přiložit do některých kabelových tratí ochranné plastové trubky pro pozdější
instalaci optických kabelů.
(7) V kabelových sítích se budují vyrovnávané i nevyrovnávané kabely. Požadavky na vyrovnání
kapacitních nerovnováh u konkrétních kabelů musí být uvedeny v dokumentaci. Vyrovnání
kapacitních nerovnováh musí být předepsáno ve všech mezistaničních úsecích traťových
kabelů a u všech kabelů delších než 1,6 km. Vyrovnání kapacitních nerovnováh traťových
kabelů se provádí pro celý mezistaniční úsek
(8) Počet čtyřek (párů) musí být důsledně navržen podle počtu a typu připojovaných zařízení.
Při výstavbě musí zhotovitel respektovat inženýrské sítě a zařízení (křížení, souběhy)
13/21
TKP Kapitola 28 – Sdělovací zařízení Účinnost od 1. ledna 2023
a zajistit nepřekročení předepsaných mezí vzájemného ovlivnění stávajících a nových
zařízení. Projektová dokumentace musí obsahovat výpočty vlivů VVN na sdělovací vedení,
včetně popisu technického řešení u nevyhovujících parametrů.
(9) Vnitřní sdělovací rozvody v nově budovaných objektech, kde se předpokládá zřízení místních
datových sítí (LAN), musí být provedeny jako strukturovaná kabeláž minimálně třídy 5e.
Obdobně se postupuje i při rekonstrukcí sdělovacích rozvodů.
(10) Před vypsáním výběrového řízení pro realizaci stavby je nutné nechat investorem zrevidovat
projektovou dokumentaci starší více než dva roky z pohledu koncepce, aktuálních potřeb a
předpisů SŽ, případně zajistit dopracování.
(11) Veškeré nově kladené sdělovací sítě musí být geodeticky zaměřeny. Po ukončení stavby se
ke sdělovacím metalickým kabelům zpracovává kabelová kniha plánů pro traťovou a zvlášť
pro místní část. U stanic s malým kabelovým rozvětvením, lze po dohodě se správcem sítě
zapracovat místní kabely do traťové části. V případě kladení HDPE, optických a metalických
kabelů se zpracovává společná kniha. Správci vedení se dodává ve třech tištěných pare a
digitální (otevřené/uzavřené) podobě. U staveb malého rozsahu (typicky PZS apod.) je
nutno zpracovat dokumentaci ve stejném formátu a obsahu, aby následná stavba mohla na
předpoložený úsek navázat. Současně je povinnost opravit/doplnit stávající provozní
kabelovou dokumentaci. Kabelová kniha se před tiskem zasílá k odsouhlasení na
CTDkabelovakniha@spravazeleznic.cz.
28.3.3 Zařízení přenosové techniky po vedení - digitální
(1) V přenosové síti Správy železnic se přednostně budují digitální přenosové systémy
technologie IP/MPLS, jako nedílná součást optoelektronického přenosového systému na
vybrané železniční síti Správy železnic.
(2) Technologické postupy prací při výstavbě digitálních přenosových systémů jsou uvedeny
v technické dokumentaci dodávané výrobci a musí být aplikovány v dokumentaci každého
budovaného systému.
(3) Hlavní zásady obecně platné pro výstavbu digitálních přenosových systémů v přenosové síti
Správy železnic budou stanoveny v ZTKP (ZTP).
(4) Při nasazování digitálních přenosových zařízení na vybrané okruhy stávajících metalických
kabelů je třeba vyloučit rušivé vlivy na stávající analogové systémy nebo jiná digitální
přenosová zařízení provozovaná na jiných okruzích v témže kabelu.
(5) Digitální přenosové systémy musí mít zajištěno napájení I. stupně (bezvýpadkové).
Konkrétní způsob zajištění musí být uveden v dokumentaci budovaného systému.
28.3.4 Rádiová zařízení
(1) Pokud nemají základnové radiostanice zajištěno síťové napájení I. stupně (tzv.
bezvýpadkové), musí být při výpadku zaručen provoz v režimu trvalého vysílání minimálně
po dobu 6 hodin.
(2) Aktivace rádiových zařízení do provozu, včetně předání uživateli "Oprávnění ke zřízení
vysílacích rádiových stanic a Oprávnění k provozování vysílacích rádiových stanic a užívání
rádiových kmitočtů, včetně intenzity šíření rádiového signálu příslušné základnové
radiostanice", je možná až po přidělení kmitočtů jejich správcem CTD (Centrum telematiky
a diagnostiky SŽ).
(3) V projektové dokumentaci musí být uvedeno zejména:
- umístění a souřadnice anténního systému, umístění anténních systémů je preferováno
na samostatných anténních stožárech na pozemku SŽ
- typ a parametry navrhované antény,
- výška antény nad zemí a její směrování,
14/2
1
TKP Kapitola 28 – Sdělovací zařízení Účinnost od 1. ledna 2023
- délka a útlum navržených koaxiálních kabelů,
- kmitočty, výstupní výkon,
- rádiové sítě, ve kterých bude základnová radiostanice pracovat, včetně způsobu jejích
ovládání (místní, dálkové).
(4) Požadavky na rádiové pokrytí jsou uvedeny ve Směrnici SŽDC č. 35 a Směrnici SŽDC č. 116.
Pro uvedení rádiových systémů do provozu je nutné akceptační měření dle Směrnice SŽDC
č. 35 nebo akceptační zkouška dle Směrnice SŽDC č. 116. Akceptační měření se před
uvedením do provozu předá KOR OŘ a HLO OJ. V rámci projektové přípravy se provádí
matematická simulace rádiového pokrytí a/nebo projektové měření přímo v terénu (v
lokalitách vytipovaných dle výsledků matematické simulace).
28.3.5 Integrovaná telekomunikační zařízení (ITZ)
(1) Technologické postupy prací při výstavbě integrovaných telekomunikačních zařízení jsou
uvedeny v technické dokumentaci dodávané výrobci a musí být aplikovány v dokumentaci
každého budovaného systému.
(2) Výstavba venkovních telefonních objektů (VTO) se řídí předpisem SŽDC T1
28.3.6 Prvky přenosového systému a ostatní zařízení pro přenos dat
(1) Technologický postup výstavby zahrnuje:
- navržení datových uzlů nebo tras projektantem s přihlédnutím k platným Technickým
specifikacím,
- přidělení nových IP adres na základě platného číslovacího plánu správcem adresního
rozsahu,
- při výstavbě přenosové sítě přeadresování všech technologických koncových prvků a
připojení do sítě MPLS
- navržení samostatné přenosové sítě pro TDS a ERTMS
- začlenění do příslušné virtuální privátní sítě (VRF VPN),
- začlenění nových datových uzlů do stávající IP/MPLS infrastruktury a ověření
funkcionality,
- připojení nově budovaných technologií k monitoringu v dohledovém centru,
- propojení s datovými sítěmi sousedních železničních správ.
- definice služeb, které bude nově budovaný datový uzel poskytovat do sítě a zabez-
pečení přístupu k těmto službám pro cílové skupiny uživatel (firewalling),
- předání super administrátorských práv správci zařízení,
- zabezpečení nově vznikajících datových uzlů proti neoprávněnému přístupu v souladu
s aktuálně platnými směrnicemi SŽ,
- zajištění bezvýpadkového napájení,
- předání dokumentace a uvedení do provozu.
28.3.7 Integrované uzly pro přenos dat, hlasu a obrazu
(1) Technologický postup výstavby zahrnuje:
- umístění uzlů včetně zajištění ochrany před přístupem nepovolaných osob,
- propojení uzlů,
- vyřešení návaznosti na provozovaná datová, spojovací a obrazová zařízení,
15/21
TKP Kapitola 28 – Sdělovací zařízení Účinnost od 1. ledna 2023
- doplnění řídicího systému jednotlivých technologií,
- definici kvality služeb pro jednotlivá rozhraní,
- definici adresního schématu.
(2) Uzly musí mít zajištěno napájení I. stupně (bezvýpadkové).
28.3.8 Informační zařízení pro cestující
(1) Technologický postup výstavby zahrnuje:
- výstavbu a ochranu nosných konstrukcí,
- provedení vnitřních sdělovacích rozvodů,
- instalaci technologického zařízení řídícího stanoviště a informačních bodů,
- propojení technologických zařízení sdělovacími kabely,
- zajištění napájení elektrickou energií.
(2) Podle zásad uvedených v dokumentaci může být několik informačních systémů integrováno
do jediného komplexního informačního systému s různou úrovní automatizace řízení.
(3) Při projektování a montáži je nutno postupovat dle Závazných pokynů pro výběr,
projektování a užívaní elektricky ovládaných informačních zařízení.
(4) Použitá zařízení musí vyhovovat ČSN EN 62368-1.
(5) Orientační majáčky pro nevidomé se zřizují podle vyhlášky č. 398/2009 sb.
28.3.9 Rozhlasová zařízení
(1) Technologický postup výstavby zahrnuje:
- provedení vnitřních sdělovacích rozvodů,
- montáž rozhlasové ústředny a vybavení obsluhovacího pracoviště,
- montáž vnitřního a vnějšího reproduktorového rozvodu vč. ochran podle dokumentace,
- zajištění napájení elektrickou energií.
(2) Vnitřní sdělovací rozvod a kabelizace vnějšího reproduktorového rozvodu musí v technicky
možném rozsahu využívat společné trasy s ostatními sdělovacími rozvody v dopravně.
(3) Rozhlasová zařízení pro informování cestujících mohou být integrována do komplexního
informačního systému.
(4) Nově budované nebo rekonstruované rozhlasové ústředny musí umožňovat automatizaci
obsluhy.
28.3.10 Požárně bezpečnostní zařízení a ostatní bezpečnostní systémy
(1) Pro zřizování sdělovacích systémů platí zejména následující normy:
a) systémy elektrické požární signalizace EPS – soubor norem ČSN EN 54, ČSN 34 2710,
ČSN 73 0875 a soubor norem 7308.
b) Poplachové zabezpečovací a tísňové systémy PZTS - ČSN EN 50131-1 ED. 2, ČSN EN
50398
c) u kamer pro bezpečnostní využití se řídí souborem norem ČSN EN 62676-1-1
(2) Pro technologický postup výstavby platí přiměřeně údaje uvedené v článcích 28.2.9
a 28.2.10 této kapitoly TKP.
16/2
1
TKP Kapitola 28 – Sdělovací zařízení Účinnost od 1. ledna 2023
28.3.11 Zařízení pro řídicí a diagnostické systémy Správy železnic
(1) Pro výstavbu řídicích a diagnostických systémů správy železnic platí zejména:
- Předpis SŽDC E6,
- Technické specifikace SŽDC 2/2006–ZS,
- Technické specifikace SŽDC 2/2007–Z,
- Technické specifikace SŽDC 2/2008–ZSE,
- Technické specifikace SŽDC 4/2008–Z.
(2) Technologický postup výstavby musí zahrnovat:
- −výstavbu, doplnění nebo rekonstrukci řídicího stanoviště včetně požadované
konfigurace ostatního sdělovacího zařízení podmiňující využití daného řídicího systému,
- −montáž řídicí techniky ve vzdálených objektech centrálně řízené nebo diagnostikované
technologie v dostatečném předstihu tak, aby vznikl dostatečný časový prostor pro
provedení přejímacích zkoušek,
- -výstavbu přenosové sítě řídicího či diagnostického systému k zajištění obousměrného
přenosu informací určených v dokumentaci mezi řídicím centrem systému a řízenou
technologií.
(3) Při nové výstavbě a rekonstrukcích řídicích systémů musí být přednostně použity pro přenos
informací digitální přenosové systémy.
28.3.12 Koncová (účastnická) zařízení
(1) Technologický postup prací při montáži koncových zařízení je předepsán výrobcem zařízení.
Související práce (např. umístění koncového zařízení včetně případných úprav stanoviště,
určení přípojného bodu a jeho IP adresy, zařazení do příslušné VRF VPN, sdělovací a silový
přívod, ochranná opatření před vlivy přepětí a nadproudu, opatření k zajištění bezpečnosti
obsluhy) musí být stanoveny v dokumentaci.
(2) Použitá účastnická vedení musí vyhovovat požadavkům předepsaným výrobcem.
(3) Při montáži musí zhotovitel zejména vyhovět požadavkům ČSN 33 2160, ČSN 33 4000
a ČSN 33 4010.
(4) V případě plnění požadavku na dodání koncových zařízení typu přenosných terminálů (např.
pro rádiovou síť GSM-R), musí být toto zařízení dodáváno včetně náhradního zdroje (baterie)
28.3.13 Záznamová zařízení
Technologický postup výstavby musí zahrnovat:
1) Výstavbu, doplnění nebo rekonstrukci záznamového systému včetně požadovaného
připojení a konfigurace ostatních určených zařízení podmiňujících využití daného
záznamového systému.
2) Úpravu přenosové sítě určené k zajištění obousměrného přenosu informačních dat
určených v dokumentaci mezi záznamovým systémem a souvisejícími technologiemi
3) Začlenění zařízení do centralizovaného systému správy záznamů dat ŽDC a zabezpečení
dohledů provozu zařízení.
4) Ověření funkcí záznamového systému včetně dohledů provozu zařízení.
17/21
TKP Kapitola 28 – Sdělovací zařízení Účinnost od 1. ledna 2023
28.4 Dodávka, skladování a průkazní zkoušky
(1) U dodaných sdělovacích zařízení provede zadavatel stavby kontrolu komplexnosti dodávky
podle dokumentace a technických podmínek výrobce. Dodaná zařízení jsou do převzetí
objednatelem v opatrování zhotovitele. Musí mít dodací listy a osvědčení o jakosti.
(2) Dodávka technologických počítačů, které jsou součástí sdělovacího zařízení, musí být
doložena kopií licenční smlouvy na použitý software. Evidence technologických počítačů se
řídí příslušným pokynem.
(3) Nezabudovaná sdělovací zařízení musí být skladována za klimatických a dalších podmínek
stanovených jejich výrobci v technické dokumentaci dodané se zařízením.
(4) Kvalita nezabudovaných sdělovacích zařízení nesmí být ohrožena možností přístupu
neoprávněných osob.
28.5 Odebírání vzorků a kontrolní zkoušky
(1) V dokumentaci nebo ve smlouvě může být stanoveno, že při kontrole dodávky zařízení
budou odebrány vzorky (např. určitý počet modulů od každého dodaného typu) pro ověření
deklarovaných parametrů.
(2) Kontrolní zkoušky (měření v rozsahu daném technickými předpisy nebo dohodou
objednatele se zhotovitelem) jsou nutné zejména:
- k ověření kvality pasivní protikorozní ochrany kabelových délek (před zahájením
montáže) a částí kabelové trati v průběhu výstavby,
- pro zjištění technického stavu demontovaných zařízení nebo jejich částí, předávaných
objednatelem zhotoviteli k novému provoznímu nasazení,
- před zásahy do stávajících kabelových tratí při přeložkách a dílčích rekonstrukcích
(zkrácená závěrečná měření),
- před zahájením úprav provozovaných sdělovacích systémů.
(3) Kontrolní zkoušky podle předchozího odstavce mohou být nahrazeny podklady (např.
měřicími protokoly) předanými zhotoviteli objednatelem. Tím nejsou dotčena práva
zhotovitele prověřit předané podklady na svůj náklad a povinnost objednatele tyto náklady
uhradit v případě prokazatelně vadných podkladů.
(4) V průběhu prací je nutné ověřit provedení všech částí díla, které budou následně podle
stanoveného technologického postupu výstavby, zakryty. Ověření provede stavební dozor
nebo jiný pověřený pracovník objednatele.
28.6 Přípustné odchylky, míra opotřebení, záruky
28.6.1 Přípustné odchylky při výstavbě sdělovacích zařízení
(1) Změny kabelových tras, přemístění rozhlasových a jiných stožárů, venkovních telefonních
objektů, částí informačních systémů a jiných sdělovacích zařízení umístěných ve venkovním
prostředí na pozemku dráhy může stavební dozor odsouhlasit, pokud to není v rozporu
s vydaným stavebním povolením, s ustanovením ČSN 37 5711, bude zachován průjezdný
průřez a nedojde-li k ohrožení bezpečnosti železničního provozu a cestující veřejnosti, ani
stávajících podzemních zařízení a inženýrských sítí.
(2) Při výstavbě uvnitř stavebních objektů může stavební dozor odsouhlasit změny umístění
sdělovacích zařízení, pokud to není na závadu jejich funkčnosti a přehlednosti, a budou
dodrženy tolerance předepsané
(3) v dokumentaci, zejména vzdálenost stojanových řad a volná šířka uliček nejméně 80 cm.
18/2
1
TKP Kapitola 28 – Sdělovací zařízení Účinnost od 1. ledna 2023
(4) Změny druhu a výstroje zařízení, jejich elektrického zapojení a aplikovaného software jsou
přípustné jen na podkladě a v rozsahu objednatelem schválené úpravy dokumentace.
28.6.2 Záruční doba
(1) Záruční doby všeobecně stanoví kapitola 1 TKP. Pokud pro dodávku dílčího celku nejsou
sjednány technické podmínky, stanoví délku záruční doby odborný útvar Správy železnic.
28.7 Klimatická omezení
(1) Typy sdělovacích zařízení určené v dokumentaci musí vyhovovat pro klimatické podmínky,
jimž budou vystaveny v provozním stavu po celou dobu jejich technické upotřebitelnosti.
(2) Podle těchto TKP musí zhotovitel zajistit, aby sdělovací zařízení, kabely a vodiče byly
transportovány, skladovány a montovány (kabely pokládány) výhradně v klimatických
podmínkách přípustných podle dokumentace, technických norem a schválených technických
podmínek jednotlivých zařízení a transportních, popř. dalších podmínek stanovených
výrobcem.
(3) Pro sdělovací zařízení platí ustanovení TNŽ 34 2090.
(4) Sdělovací místnosti se vybavují topením a klimatizací pro zajištění vyšší dlouhodobé
spolehlivosti v nich umísťovaných zařízení. Výkon topení a klimatizace se stanovuje dle
tepelných ztrát dané místnosti a tepelných zisků produkovaných v místnosti umístěnými
zařízeními. V případě lokalit s vysokým významem pro provozuschopnost železniční sítě se
klimatizace zdvojuje, aby byla zajištěná její dostatečná funkce při poruše a/nebo při
opravách a údržbě.
28.8 Odsouhlasení a převzetí prací
(1) Odsouhlasení prací se provede pro dokončené práce zahrnuté do měsíční fakturace a pro
práce, které budou následujícími pracemi zakryty. Pro odsouhlasení prací platí ustanovení
kapitoly 1 TKP.
(2) Odevzdání a převzetí díla se provádí pro celé dílo nebo jeho ucelenou provozuschopnou část
formou přejímacího řízení podle kapitoly 1 TKP.
(3) Při odevzdání a převzetí díla se zjišťuje, zda je provedeno podle uzavřené smlouvy řádně
a v celém rozsahu, zda odpovídá schválené dokumentaci a zda jeho provedení odpovídá
příslušným normám a předpisům podle kapitoly 1 TKP.
(4) V případě vodivého spojení pláště kabelu s konstrukcemi spojenými s kolejemi nebo
ukolejněnými musí být provedení shodné s KSU a TP ověřeným určenými oprávněnými
osobami podle č.j. 56 731/96-S14 ve znění pozdějších výnosů.
(5) Zhotovitel je povinen připravit kromě nezbytných podkladů podle kapitoly 1 TKP dále
zejména:
- dokumentaci včetně montážních výkresů s vyznačenými změnami podle skutečného
provedení, včetně geodetického zaměření, a to i v digitální formě v termínu po dohodě
s odběratelem
- technickou dokumentaci instalovaných sdělovacích zařízení a dokumentaci pro obsluhu,
provoz a údržbu těchto zařízení
- zprávu z výchozí revize podle ČSN 33 1500
- protokoly o závěrečných měřeních kabelů
- protokoly o kapacitní zkoušce baterií
- doklady o provedení komplexního vyzkoušení.
19/21
TKP Kapitola 28 – Sdělovací zařízení Účinnost od 1. ledna 2023
(6) Objednatel dále připraví:
- zprávu, jak odpovídá provedení prací schválené dokumentaci, smluvním podmínkám,
technickým normám a příslušným předpisům,
- udělené výjimky z norem a předpisů,
- změnu KSUaTP ověřeného určenými oprávněnými osobami, pokud je vyvolána stavbou,
- souhlas k ověřovacímu provozu (je-li prováděn),
- soupis všech dosud neodstraněných vad zjištěných prohlídkou a komplexním
vyzkoušením.
(7) Přejímací řízení se uzavře Protokolem o převzetí prací, který vystaví stavební dozor.
V protokolu musí být zhodnocena kvalita díla. V případě nevyhovující kvality nutno uvést
důvody, dohodnout způsob odstranění vad bránících převzetí a termín opakování přejímky.
28.9 Kontrolní měření, měření posunů a přetvoření
(1) Před dokončením díla je zhotovitel povinen provést závěrečná měření pro jednotlivé druhy
instalovaných sdělovacích zařízení a vyplněné měřicí protokoly předat objednateli před
zahájením přejímacího řízení. Výsledky závěrečných měření sdělovacích zařízení slouží
zejména pro posouzení jakosti díla a jako etalon pro provozní měření prováděná v době
provozního využití zařízení.
(2) Rozsah požadovaných závěrečných měření pro jednotlivé druhy sdělovacích zařízení je třeba
uvést ve smlouvě.
(3) Zhotovitel za účasti objednatele zajistí prohlídku a komplexní vyzkoušení vybudovaného
sdělovacího zařízení tak včas, aby zjištěné hrubé vady mohly být odstraněny do zahájení
přejímky. Rozsah komplexního vyzkoušení a hrubé vady bránící převzetí díla je třeba
specifikovat ve smlouvě.
(4) Prohlídkou podle předchozího odstavce je nutno zkontrolovat především, zda vybudovaná
sdělovací zařízení nebo jejich části nezasahují do průjezdného průřezu a volného
manipulačního prostoru pro použití mechanizačních prostředků v souladu s vyhláškou
č. 177/1995 Sb.
28.10 Ekologie
(1) Kromě základních požadavků uvedených v kapitole 1 TKP - Všeobecně musí být při výstavbě
sdělovacích zařízení Správy železnic splněny ještě tyto speciální ekologické požadavky:
- při manipulaci s kyselými i alkalickými akumulátorovými bateriemi musí být
s nepotřebným elektrolytem a s kaly z vymývaných článků nakládáno jako s odpadem,
- ekologicky nebezpečný odpad (např. zbytky barev a laků, rozpouštědel, ředidel,
ropných produktů používaných pro chod mechanizmů a při pomocných pracích) musí
být odborně likvidován, zásadně nesmí být ponechán na místě montáže,
- likvidace většího množství odpadu, dovoleného likvidovat spálením, musí být
provedena na určeném bezpečném místě a ve stanovenou dobu,
- pomocné práce prováděné při montáži sdělovacích zařízení pomocí těžké i malé
mechanizace (např. bourání zdiva, průrazy v betonu, hloubení kabelových rýh v hustě
zastavěných prostorách, drážkování uvnitř provozovaných budov) musí být prováděny
předem určeným způsobem, aby okolí bylo co nejméně ohroženo nadměrným hlukem,
otřesy, vibracemi a prašností. Práce zatěžující okolí těmito negativními vlivy musí být
prováděny v souladu se stavebním povolením,
- po dokončení stavebních a montážních prací musí být staveniště (uvnitř budov,
v intravilánu i v extravilánu) řádně uklizeno.
20/2
1
TKP Kapitola 28 – Sdělovací zařízení Účinnost od 1. ledna 2023
28.11 Bezpečnost práce a technických zařízení, požární ochrana
(1) Při práci v kolejišti nebo jeho blízkosti musí zhotovitel dodržovat zásady bezpečnosti
a ochrany zdraví podle kapitoly 1. TKP.
(2) Při montáži sdělovacích zařízení musí být dodržovány všechny další obecně platné normy
a směrnice týkající se bezpečnosti a ochrany zdraví při práci.
(3) Vedoucí pracoviště je povinen dbát na to, aby pracoviště bylo řádně předem připraveno
a aby odpovídalo platným bezpečnostním předpisům. Před nastoupením pracovníků na
montáž je vedoucí pracoviště povinen na pracovišti zajistit odborný dozor při práci. Pokud
na pracovišti není přímo mistr nebo vedoucí čety a pracují zde nejméně dva pracovníci, musí
být jeden z nich pověřen řízením pracovního postupu s ohledem na bezpečnost práce. Práce
osamělého pracovníka v prostoru kolejiště a v jeho bezprostřední blízkosti je zakázána.
(4) Při použití mechanizmů je nutné, aby jejich pohyb v kolejišti byl řádně projednán
s odpovědným pracovníkem dopravy. Při práci ve vyloučené koleji nebo v blízkosti kolejiště
musí být dbáno na zachování průjezdného profilu pojížděné sousední koleje. Při práci na
elektrizovaných tratích je potřeba dodržet předepsané vzdálenosti od trakčního vedení pod
napětím, případně požádat o napěťovou výluku trakčního vedení.
28.12 Citované a související dokumenty
(1) Seznam citovaných a souviseních dokumentů je uveden v Příloze A Kapitoly 1 TKP, která
je ke stažení na odkaze https://typdok.tudc.cz/files/tkp/seznam.html .
Bc. Jan Bednář v.r.
21/21
Ověřovací doložka konverze dokumentu
Ověřuji pod pořadovým číslem 3213189, že tento dokument, který vznikl převedením vstupu v listinné
podobě do podoby elektronické, skládající se z 21 listů, se doslovně shoduje s obsahem vstupu.
Ověřující osoba: Jan BEDNÁŘ
Vystavil: Správa železnic, státní organizace
Datum: 05.12.2022 09:38:54
