Úroveň přístupu
A
Technické kvalitativní
podmínky staveb státních
drah
Kapitola 7
KOLEJOVÉ LOŽE
Vydání: říjen 2021
Účinnost od 1. listopadu 2021
Nahrazení předchozího znění kapitoly
Datem účinností tohoto dokumentu se nahrazuje kapitola 7 – Kolejové lože schválená dne
27. 3. 2013 účinná od 1. 5. 2013
Schváleno pod čj. 149181/2021-SŽ-GŘ-O13
Dne 12. října 2021
Bc. Jiří Svoboda, MBA v. r.
Generální ředitel
TKP Kapitola 7 – Kolejové lože Účinnost od 1. listopadu 2021
Technické kvalitativní podmínky staveb státních drah
Kapitola 7 KOLEJOVÉ LOŽE
Gestorský útvar: Správa železnic, státní organizace
Generální ředitelství
Odbor traťového hospodářství
Praha
www.spravazeleznic.cz
Gestor: Ing. Jan Čihák
Vydání: říjen 2021
Náklad: vydáno pouze v elektronické podobě (PDF), formát (A4)
© Správa železnic, státní organizace, rok 2021
Tento dokument je duševním vlastnictvím státní organizace Správa železnic, na které se vztahuje zákon č. 121/2000 Sb.,
o právu autorském, o právech souvisejících s právem autorským a o změně některých zákonů (autorský zákon), ve znění
pozdějších předpisů. Státní organizace Správa železnic je v uvedené souvislosti rovněž vykonavatelem majetkových práv.
Tento dokument smí fyzická osoba použít pouze pro svou osobní potřebu, právnická osoba pro svou vlastní vnitřní potřebu.
Poskytování tohoto dokumentu nebo jeho části v jakékoliv formě nebo jakýmkoliv způsobem třetí osobě je bez svolení státní
organizace Správa železnic zakázáno.
2/14
TKP Kapitola 7 – Kolejové lože Účinnost od 1. listopadu 2021
OBSAH
Strana
7.1 ÚVOD .......................................................................................................................................... 5
7.2 POPIS A KVALITA STAVEBNÍCH MATERIÁLŮ A ČÁSTÍ STAVBY ............................................... 5
7.2.1 Materiál kolejového lože ..............................................................................................................5
7.2.2 Tvar kolejového lože ...................................................................................................................5
7.3 TECHNOLOGICKÉ POSTUPY PRACÍ ............................................................................................ 6
7.3.1 Odstranění starého kolejového lože, čištění kolejového lože ...........................................................6
7.3.2 Zřizování kolejového lože ............................................................................................................6
7.3.3 Kolejové lože při úpravě směrového a výškového uspořádání kolejí a výhybek ................................6
7.3.4 Ochrana kolejového lože při zemních pracích ................................................................................7
7.4 DODÁVKA, SKLADOVÁNÍ A ZKOUŠKY ....................................................................................... 7
7.4.1 Dodávka kameniva, přejímka množství a kvality ...........................................................................7
7.4.2 Uskladnění .................................................................................................................................8
7.4.3 Prokázání kvality nového kameniva ..............................................................................................9
7.4.4 Prokazování kvality recyklovaného materiálU .............................................................................. 10
7.5 ODBĚR VZORKŮ A KONTROLNÍ ZKOUŠKY ............................................................................... 10
7.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY ........................................................... 10
7.6.1 Odchylky tvaru a rozměrů kolejového lože .................................................................................. 10
7.6.2 Odchylky složení materiálu kolejového lože ................................................................................. 11
7.6.3 Záruky ..................................................................................................................................... 11
7.7 KLIMATICKÁ OMEZENÍ ............................................................................................................ 11
7.8 ODSOUHLASENÍ A PŘEVZETÍ PRACÍ ....................................................................................... 12
7.8.1 Obecně .................................................................................................................................... 12
7.8.2 Odsouhlasení kolejového lože při sneseném kolejovém roštu ....................................................... 12
7.8.3 Odsouhlasení kolejového lože při technologii bez snesení kolejového roštu .................................... 12
7.8.4 Převzetí kolejového lože ............................................................................................................ 13
7.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ ........................................................ 13
7.10 EKOLOGIE................................................................................................................................. 13
7.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA ................................ 14
7.12 SOUVISEJÍCÍ NORMY A PŘEDPISY .......................................................................................... 14
3/14
TKP Kapitola 7 – Kolejové lože Účinnost od 1. listopadu 2021
SEZNAM ZKRATEK
APK Měřicí zařízení absolutní polohy koleje
CTD Centrum telematiky a diagnostiky SŽ
ČSN Česká technická norma
DLHM Dlouhodobý hmotný majetek
EN Evropská norma
O13 Odbor traťového hospodářství generálního ředitelství SŽ
OTP Obecné technické podmínky
SŽ Správa železnic, státní organizace
SŽG Správa železniční geodézie
TKP Technické kvalitativní podmínky staveb státních drah
TPD Technické podmínky dodací
4/14
TKP Kapitola 7 – Kolejové lože Účinnost od 1. listopadu 2021
7.1 ÚVOD
(1) Pro tuto kapitolu platí všechny pojmy, ustanovení, požadavky a údaje uvedené v kapitole
1 TKP - Všeobecně.
(2) Kapitola určuje podmínky pro zřízení kolejového lože tratí železničních drah, především jeho
vlastnosti, způsob jeho zřizování, dodávky, skladování kameniva a prokazování kvality.
Pojednává i o úpravě bezprostředního okolí zapuštěného kolejového lože zejména
v železničních stanicích, jako jsou drážní stezky.
(3) Ustanovení této kapitoly platí v plném rozsahu pro koleje normálně rozchodných drah
s rozchodem 1435 mm. Případné odchylky pro tratě úzkorozchodných drah s rozchodem
760 mm stanovuje předpis SŽDC (ČD) S3/3. Úprava bezprostředního okolí otevřeného
kolejového lože je řešena v kapitole 6 TKP.
(4) Kapitola nepojednává o kolejovém loži jiné než klasické konstrukce zřízené z drceného
kameniva s kolejovým roštem na příčných pražcích (včetně pražců "Y") nebo pod
výhybkami.
(5) Další podmínky pro úpravu koleje na úrovňových přejezdech, u nástupišť, ramp
a zpevněných ploch určují kapitoly 9 a 10 TKP.
(6) Zásady a podmínky pro zemní pláň a pláň tělesa železničního spodku stanovují kapitoly 3
a 6 TKP.
(7) Zvláštní úpravu kolejového lože posuzuje O13 v rámci projednávání dokumentace stavby.
Výjimky z ustanovení kapitoly 7 povoluje ředitel O13.
7.2 POPIS A KVALITA STAVEBNÍCH MATERIÁLŮ A ČÁSTÍ STAVBY
7.2.1 MATERIÁL KOLEJOVÉHO LOŽE
(1) Požadavky na kamenivo pro kolejové lože stanovuje předpis SŽDC S3, díl X a obecné
technické podmínky „Kamenivo pro kolejové lože železničních drah“ (dále jen OTP).
(2) Použití jednotlivých tříd kameniva v kolejích stanoví předpis SŽDC S3, díl X. Zhotovitel musí
použít kamenivo pro kolejové lože od výrobců, kterým bylo pověřeným útvarem SŽ uděleno
„Osvědčení o kvalitě kameniva pro kolejové lože“ železničních drah, respektive "Osvědčení
o způsobilosti k recyklaci kameniva pro kolejové lože" (dále jen "Osvědčení").
(3) Podmínky pro opětovné použití vyzískaného kameniva do kolejového lože stanovuje předpis
SŽDC S3, SŽ S3/1, příslušné právní předpisy, OTP a projektová dokumentace.
(4) Specifické podmínky pro úpravu kameniva sanačními stroji v ose koleje stanovuje předpis
SŽ S3/1, příloha R.
(5) Pro drážní stezky se použije materiál podle předpisu SŽDC S3, dílu X.
7.2.2 TVAR KOLEJOVÉHO LOŽE
(1) Tvary a uspořádání kolejového lože stanoví Vyhláška MD č. 177/1995 Sb. a předpis SŽDC
S3, díl X.
(2) Základní rozměry kolejového lože stanoví projektová dokumentace (dále jen dokumentace)
zpracovaná podle předpisu SŽDC S3, dílu X.
(3) Tvar a rozměry kolejového lože ve výhybkách se upravují podle předpisů SŽDC S3, dílu X.
Zvláštní pozornost musí být věnována úpravě kolejového lože výhybek v oblastech srdcovky
a výměny, v nichž se pod výhybkovými pražci nesmí vyskytovat prostory nezaplněné
kamenivem.
(4) Změny tloušťky kolejového lože při přechodu mezi jednotlivými druhy pražců se upraví podle
předpisu SŽDC S3, dílu X.
5/14
TKP Kapitola 7 – Kolejové lože Účinnost od 1. listopadu 2021
(5) Úprava kolejového lože na mostech s průběžným kolejovým ložem a v tunelech se provede
podle projektové dokumentace zpracované v souladu s předpisem SŽDC S3, díl X a XII.
(6) Úpravu kolejového lože a případné další stavební úpravy v místě, kde dilatující konstrukce
stavby železničního spodku s výraznými dilatačními pohyby navazuje na těleso železničního
spodku, řeší projektová dokumentace. Speciální úpravy musí být odsouhlaseny O13.
(7) V bezstykové koleji se profil kolejového lože upravuje v závislosti na poloměru
oblouku rozšířením a nadvýšením v souladu s předpisem SŽDC S3/2.
7.3 TECHNOLOGICKÉ POSTUPY PRACÍ
7.3.1 ODSTRANĚNÍ STARÉHO KOLEJOVÉHO LOŽE, ČIŠTĚNÍ KOLEJOVÉHO
LOŽE
(1) Kolejové lože je součástí dlouhodobého hmotného majetku (dále jen DLHM) ve správě
a evidenci SŽ.
(2) Z hlediska dalšího využití kameniva vyzískaného z kolejového lože (dále jen výzisku) je
třeba upřednostňovat separované odtěžení a uložení kameniva kolejového lože strojní
čističkou ve smyslu předpisu SŽ S3/1 a jeho recyklaci pro použití zpět do kolejového lože.
Část výzisku, kterou nelze ani po recyklaci použít do kolejového lože je možno recyklovat
pro použití v konstrukčních vrstvách tělesa železničního spodku. Kamenivo, které není
možno použít ani tam, je možno využít do zásypů nebo pro úpravu staveništních ploch
a komunikací. Jako odpad se likviduje pouze zcela nevyužitelná část výzisku.
(3) Podmínky pro odstranění starého kolejového lože nebo jeho čištění s případnou úpravou
kameniva sanačním strojem stanovuje předpis SŽ S3/1.
(4) Dokumentace pro přípravu a realizaci staveb investičního i neinvestičního charakteru musí
řešit využití výzisku, splnění podmínek ochrany životního prostředí, technologii a podmínky
těžení, umístění recyklačních základen a uložení výzisku a nakládání s odpady. V případě,
že bylo průzkumem v určitém úseku zjištěno ekologické znečištění materiálu kolejového
lože, provede se odtěžení a skladování znečištěného materiálu odděleně aby nedošlo ke
kontaminaci materiálu vyzískávaného z ostatních částí kolejového lože. Kamenivo určené
k recyklaci je třeba skladovat s ohledem na vlhkost a míru znečištění tak, aby bylo možno
podle vlastností vytěženého kameniva nastavit účinný proces recyklace.
7.3.2 ZŘIZOVÁNÍ KOLEJOVÉHO LOŽE
(1) Způsob zřizování kolejového lože stanoví předpis SŽ S3/1. Podmínkou pro zřizování
kolejového lože při technologii práce se snesením kolejového roštu nebo při novostavbách
je odsouhlasení zemní pláně podle kapitoly 3 TKP a pláně tělesa železničního spodku podle
kapitoly 6 TKP.
(2) Zvláštní pozornost je třeba věnovat kolejovému loži v oblasti přechodu na stavby
železničního spodku, úrovňové přejezdy, ve výhybkových konstrukcích, v místech přechodu
na konstrukci bez štěrkového kolejového lože a v blízkosti ostatních staveb a zařízení, které
mohou ovlivnit stabilitu koleje.
7.3.3 KOLEJOVÉ LOŽE PŘI ÚPRAVĚ SMĚROVÉHO A VÝŠKOVÉHO
USPOŘÁDÁNÍ KOLEJÍ A VÝHYBEK
(1) K řádné úpravě a stabilizaci směrové a výškové polohy koleje musí zhotovitel postupovat
podle ustanovení předpisu SŽ S3/1.
(2) Homogenizace kameniva kolejového lože se provádí podle předpisu SŽ S3/1.
(3) Před dynamickou stabilizací musí být kolejové lože doplněno a upraveno do předepsaného
profilu podle předpisu SŽDC S3, dílu X, resp. SŽDC S3/2 a projektové dokumentace.
6/14
TKP Kapitola 7 – Kolejové lože Účinnost od 1. listopadu 2021
(4) Po novostavbě či rekonstrukci koleje nebo výhybky musí zhotovitel provést následnou
úpravu směrového a výškového uspořádání koleje (výhybky) ve smyslu předpisu SŽ S3/1.
Pokud jsou v koleji instalována speciální zařízení, která brání řádné směrové a výškové
úpravě nebo by při ní mohla být poškozena (např. magnetické značky, prvky sdělovacího
a zabezpečovacího zařízení, propojky, lanová propojení a ukolejnění, indikátory apod.),
musí být tato zařízení před podbitím odborně demontována v souladu s příslušnými vnitřními
předpisy SŽ.
(5) Osoba pověřená výkonem technického dozoru stavebníka ověřuje postup a podmínky
zřizování kolejového lože v jeho průběhu, a to včetně technického stavu použité
mechanizace. V případě, že osoba pověřená výkonem technického dozoru stavebníka zjistí
závadu na technickém stavu použité mechanizace, je oprávněna požadovat okamžitou
nápravu - zakázat práci mechanizace ve zřetelně nevyhovujícím stavu (např. poškozená
podbíjecí kladiva, únik provozních kapalin apod.). Odstávka mechanismů a další vyvolané
vícenáklady jdou v tomto případě k tíži zhotovitele stavby.
7.3.4 OCHRANA KOLEJOVÉHO LOŽE PŘI ZEMNÍCH PRACÍCH
(1) Při jakýchkoliv zemních pracích v kolejovém loži nebo v jeho blízkosti nesmí dojít
k znečištění kolejového lože. Před zahájením výkopových prací musí být kolejové lože
zakryto. Při zpětném zasypávání výkopu musí být jednotlivé konstrukční vrstvy obnoveny
materiálem, jehož vlastnosti odpovídají původnímu materiálu. Materiál musí být předem
odsouhlasen osobou pověřenou výkonem technického dozoru stavebníka. Jednotlivé
konstrukční vrstvy musí být řádně upraveny a zhutněny podle dokumentace. Přebytečný
a nevhodný výkopový materiál musí být odstraněn. Pro zemní práce platí ustanovení
kapitoly 3 TKP. Dodržení podmínek osoba pověřená výkonem technického dozoru stavebníka
ověřuje vizuálně, případně odběrem vzorků a zkouškami podle příslušných OTP, TKP
a předpisu SŽ S4.
(2) Kolejové lože musí být ochráněno zakrytím i při všech ostatních pracích, kdy by mohlo dojít
k mísení kameniva kolejového lože s kamenivem jiných frakcí nebo kvality (např. při
vysýpání materiálu pro konstrukční vrstvy tělesa železničního spodku z železničních vozů na
sousední koleji).
7.4 DODÁVKA, SKLADOVÁNÍ A ZKOUŠKY
7.4.1 DODÁVKA KAMENIVA, PŘEJÍMKA MNOŽSTVÍ A KVALITY
(1) Objednávka kameniva musí obsahovat údaje uvedené v OTP a případná doplnění
a zpřesnění určená projektovou dokumentací.
(2) Od výrobce nebo přepravce přebírá zhotovitel zásilku kameniva podle objednávky na
základě průvodního dokladu a zjišťuje při tom, zda je zásilka nepoškozená, úplná a zda
souhlasí dodané množství a typ kameniva. Každá zásilka musí být opatřena potvrzením
výrobce, že dodávaný materiál odpovídá ustanovením Technických podmínek dodacích
(TPD) a tím OTP, norem a předpisů, případně sjednaným požadavkům a dohodám (např.
odkazem na platné „Osvědčení“ podle čl. 2.1, odst. (2) této kapitoly TKP).
(3) Zhotovitel podle svých možností zajišťuje přejímku kameniva třídy B0 a BI přímo u výrobce
(v lomu) při nakládce. Místo přejímky kameniva musí být přesně vymezeno ve smlouvě
o dodávce.
(4) Množství musí být doloženo vážními doklady při odesílání dodávek kameniva z lomu.
(5) Průvodní doklady ke každé dodávce musí obsahovat tyto údaje:
a) číslo a datum vyhotovení;
b) plný název a sídlo výrobce, zkrácený název provozovny, expedičního místa;
c) název a sídlo odběratele;
7/14
TKP Kapitola 7 – Kolejové lože Účinnost od 1. listopadu 2021
d) místo určení dodávky;
e) množství dodávaného kameniva;
f) název výrobku „Kamenivo pro kolejové lože železničních drah“;
g) druh, třídu a frakci kameniva včetně hodnot vlastností, které mají být podle OTP
deklarovány;
h) číslo příslušné normy kameniva;
i) datum odeslání kameniva;
j) číslo „Osvědčení“.
(6) V seznamu výrobců kameniva, který zveřejňuje Správa železnic na svých webových
stránkách (https://www.spravazeleznic.cz/dodavatele-odberatele/technicke-pozadavky-
na-vyrobky-zarizeni-a-technologie-pro-zdc/zeleznicni-svrsek) jsou uvedeny údaje o sypné
objemové hmotnosti kameniva volně sypaného kameniva a kameniva v setřeseném stavu
podle toho, jak je deklarují jednotliví výrobci. Zhotovitel stavby údaje příslušného lomu
použije pro přepočet a doložení spotřeby kameniva. Zhotovitel dokumentace stavby musí
při prokazování spotřeby kameniva využívat průměrných hodnot objemové hmotnosti
kameniva (objemová hmotnost 2,8 t/m3, sypná objemová hmotnost volně sypaného
kameniva 1,35 t/m3, sypná objemová hmotnost kameniva v setřeseném stavu 1,5 t/m3)
a výpočet podle tvaru kolejového lože.
(7) Pro dopravu, skladování a nakládku kameniva platí předpis SŽDC S3, díl X a SŽ S3/1. Při
nakládání, vykládání a dopravě či na meziskládce kameniva nesmí dojít k jeho
znehodnocení, např. mísením druhů a frakcí kameniva, pojezdy vozidly, ložením do
nevyčištěných vozidel, přimísením cizorodých látek, dlouhodobým vystavením klimatickým
vlivům apod. Při podezření na znehodnocení kameniva může osoba pověřená výkonem
technického dozoru stavebníka vyžádat u zhotovitele stavby ověření vlastností v souladu
s OTP a v případě potřeby nařídit přerušení prací.
(8) Výrobce kameniva (dodavatel) prokazuje kvalitu kameniva kontrolními zkouškami podle
OTP.
7.4.2 USKLADNĚNÍ
(1) Kamenivo musí být skladováno v souladu s ustanovením předpisu SŽDC S3, aby nedošlo
k znečištění skládky cizorodým materiálem např. z podkladu skládky. Obdobně jako skládky
musí být upraveny plochy bezprostředně přilehlé a přístupové cesty.
(2) Zhotovitel smí ukládat kamenivo (nové, vyzískané i recyklované) na skládku až po převzetí
úpravy plochy skládky osobou pověřenou výkonem technického dozoru stavebníka
potvrzeném zápisem ve stavebním deníku.
(3) Skládka kameniva musí být označena tabulí uvádějící vlastníka kameniva, výrobce (lom),
druh (nové, recyklované, výzisk), frakci a třídu a název stavby, do které je kamenivo určeno.
Z takto neoznačené skládky nesmí být kamenivo do stavby použito. Označeny musí být
i případné meziskládky a skládky na recyklační základně. Výrazně odděleny a vhodným
způsobem označeny musí být i skládky kameniva, které nejsou určeny k zabudování
do kolejového lože.
(4) Kamenivo se musí nakládat, skládat a přemísťovat takovým způsobem, aby nedošlo
k vzájemnému promíchání druhů, tříd a frakcí a aby bylo zamezeno jeho drcení,
nežádoucímu rozměšování zrn frakcí nevhodným sypáním a manipulací s kamenivem.
Podmínky stanovuje předpis SŽDC S3, Díl X.
(5) V případě, že došlo k pojezdu dopravních prostředků po skládce, je zhotovitel povinen na
vyzvání osoby pověřené výkonem technického dozoru stavebníka prokázat na vlastní
náklady ostrohrannost kameniva, případně jeho zrnitost a podíl drobných zrn a jemných
částic podle OTP. Počet a místa odběru zkušebních vzorků určí osoba pověřená výkonem
technického dozoru stavebníka.
8/14
TKP Kapitola 7 – Kolejové lože Účinnost od 1. listopadu 2021
(6) Pokud se při zkouškách předepsaných předpisem SŽDC S3, Díl X prokáže nevyhovující
kamenivo znehodnocené soustředěním podsítných částic, drobných zrn a jemných částic
ve skládce, nesmí být toto kamenivo v kolejovém loži použito. Pro odběr vzorků platí
příslušné české technické normy uvedené v OTP.
(7) K doplnění profilu kolejového lože po pokládce kolejového roštu na tratích vybrané sítě musí
být použito kamenivo z přímé dodávky z technologické linky výrobce bez meziskládky.
7.4.3 PROKÁZÁNÍ KVALITY NOVÉHO KAMENIVA
(1) Zhotovitel kolejového lože eviduje použití konkrétního kameniva do stavby v úsecích podle
výrobce (lomu), druhu, třídy a frakce jako podklad pro kontrolu v průběhu stavby, přejímku
a řešení případné reklamace v záruční době.
(2) Zhotovitel musí být schopen v průběhu stavby prokázat, že kamenivo dodal výrobce
s "Osvědčením" platným v době plnění dodávek, a že má ke všem dodávkám stanovené
doklady. V případě podezření na nedostatečnou kvalitu dodávky musí zhotovitel osobě
pověřené výkonem technického dozoru stavebníka prokázat kvalitu kameniva konkrétní
dodávky podle OTP.
(3) Deklarace kvality dodávaného kameniva musí být v místě převzetí a v místě ukládání
kameniva (na skládku nebo do kolejového lože) k dispozici zhotoviteli i osobě pověřené
výkonem technického dozoru stavebníka bezprostředně při přejímce dodávky, respektive
před začátkem vykládání kameniva z přepravních prostředků. Kamenivo, u kterého není
deklarována kvalita v souladu s OTP, nesmí být vyloženo v obvodu staveniště.
(4) Zhotovitel je povinen provádět zkoušky zrnitosti u kameniva vkládaného do kolejového lože
a v případě sporné kvality kameniva i další zkoušky podle OTP
 u technologie se snesením kolejového roštu na kamenivu pro spodní vrstvu kolejového
lože při vkládání do koleje před jeho rozprostřením, a to 1 zkoušku na každých 250 m
koleje;
 při doplňování kameniva do kolejového roštu a při technologii bez snesení kolejového
roštu na kamenivu před jeho nakládáním do železničních vozů, a to 1 zkoušku na
každých 500 t kameniva.
(5) Při používání kameniva třídy B0 a BI ze skládky do kolejového lože je zhotovitel povinen
navíc prokazovat jeho kvalitu kontrolními zkouškami v rozsahu
 podsítné, tj. propad na sítu 22,4 mm – min. 1 zkouška na každých 1000 t;
 drobná zrna, jemné částice, cizorodé, popřípadě rozlišné částice (břidličnatá zrna,
struska) - min. 1 zkouška na každých 1000 t;
 tvarový index 3, index plochosti a délka zrn - min. 1 zkouška na každých 1000 t.
(6) Pokud výsledky i jen jednoho z uvedených parametrů neodpovídají hodnotám uvedeným
v OTP pro příslušnou třídu kameniva, musí být kamenivo zařazeno do nižší třídy, které
příslušná hodnota odpovídá, takto označeno a použito v souladu s touto třídou nebo
odstraněno ze stavby. Před odstraněním skládky nevyhovujícího kameniva ze staveniště
musí být skládka označena tabulí „Nevyhovuje pro kolejové lože“.
(7) Odběr vzorků a zkoušení vlastností kameniva se provádí podle ČSN EN 13450 a příslušných
zkušebních českých technických norem uvedených v OTP. Osoba pověřená výkonem
technického dozoru stavebníka si vyhrazuje právo být vždy a včas informována a přizvána
zhotovitelem k odběru vzorků, případně určit konkrétní místa odběru.
(8) Zhotovitel je povinen na vlastní náklady prokázat petrografickým rozborem původ
kameniva, pokud má osoba pověřená výkonem technického dozoru stavebníka sama nebo
na základě upozornění jiného pověřeného zástupce SŽ důvodné podezření, že kamenivo na
skládce nebo ve stavbě nepochází od výrobce (lomu) s platným "Osvědčením" nebo pokud
není dodržena kvalita kameniva a zhotovitel nezpochybnitelně neprokáže výrobce
kameniva.
9/14
TKP Kapitola 7 – Kolejové lože Účinnost od 1. listopadu 2021
(9) Osoba pověřená výkonem technického dozoru stavebníka má právo požadovat na zhotoviteli
prokázání kvality kameniva ve zřizovaném kolejovém loži podle OTP, a to kdykoli v průběhu
stavby. Kvalitu kameniva je v tomto případě zhotovitel povinen prokázat zkouškami na
vzorcích odebraných z dopravních prostředků, ze skládky, z kolejového lože, případně z jeho
jednotlivých vrstev v místech určených osobou pověřenou výkonem technického dozoru
stavebníka. Rozsah a druh zkoušek určí osoba pověřená výkonem technického dozoru
stavebníka v souladu s OTP. Zpravidla se ověří křivka zrnitosti, podsítné částice – propad
na sítu 22,4 mm, drobná zrna a jemné částice, tvarové vlastnosti, cizorodé, popřípadě
rozlišné částice. Náklady na tyto zkoušky jdou k tíži toho, v jehož neprospěch zní výsledek
zkoušky.
(10) Odběr vzorků pro ověření kameniva kolejového lože není důvodem k odstoupení od záruky
na dílo ze strany zhotovitele.
(11) Po konečné úpravě kolejového lože musí být zřetelné rozhraní mezi plání tělesa železničního
spodku a kolejovým ložem. Zachování tohoto rozhraní se zjišťuje v sondách kopaných
v mezipražcovém prostoru pod kolejnicí. Na žádost osoby pověřené výkonem technického
dozoru stavebníka může být ve stejném místě odebrán vzorek kameniva z homogenizované
vrstvy kolejového lože podle normy ČSN EN 13450 na provedení zkoušek zrnitosti, tvaru
zrn, případně dalších vlastností podle OTP.
7.4.4 PROKAZOVÁNÍ KVALITY RECYKLOVANÉHO MATERIÁLU
(1) Základní podmínkou pro opětovné využití starého kameniva v kolejovém loži je jeho
nezávadnost z hlediska ochrany životního prostředí.
(2) Zhotovitel recyklace musí prokázat způsobilost „Osvědčením“ vydaným O13. Recyklační
základna musí splňovat podmínky stanovené obecně platnými právními předpisy. Zřízení
recyklační základny oznámí zhotovitel recyklace neprodleně kontrolorovi kvality SŽ Centra
telematiky a diagnostiky (dále jen CTD).
(3) Pro opětovné použití kameniva do kolejového lože platí předpis SŽDC S3, díl X a OTP.
(4) Před použitím tohoto kameniva musí zhotovitel prokázat vlastnosti předepsané v OTP. Pro
zkoušení, skladování, manipulaci, použití a převzetí platí stejné zásady jako pro kamenivo
nové, není-li stanoveno jinak.
7.5 ODBĚR VZORKŮ A KONTROLNÍ ZKOUŠKY
(1) Podmínky pro předběžné posouzení materiálu kolejového lože, který bude vyzískáván,
stanovují OTP.
(2) Rozsah a způsob provádění zkoušek nového a recyklovaného kameniva se řídí ustanoveními
ostatních částí této kapitoly TKP a OTP.
(3) Pro zkoušení kameniva platí ČSN EN 13450 a zkušební technické normy ČSN uvedené v této
normě nebo v OTP a dále zkušební postupy definované v OTP.
7.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY
7.6.1 ODCHYLKY TVARU A ROZMĚRŮ KOLEJOVÉHO LOŽE
(1) Osoba pověřená výkonem technického dozoru stavebníka kontroluje odchylky příčného
a podélného sklonu povrchu vrstvy homogenizovaného kolejového lože před pokládkou
kolejového roštu při technologii zřizování kolejového lože se snesením kolejového roštu
podle předpisu SŽ S3/1.
(2) Kolejové lože musí být před pokládkou pražců upraveno tak, aby ložná plocha pražce byla
podepřena v oblasti pod kolejnicemi. Pražce nesmí být podepřeny ve střední části mezi
kolejnicovými pásy jedné koleje. Správné uložení pražců musí být zajištěno před prvním
10/14
TKP Kapitola 7 – Kolejové lože Účinnost od 1. listopadu 2021
pojezdem koleje, výhybky nebo výhybkové konstrukce, a to i před prvním pojezdem
stavebními či manipulačními prostředky při pokládce nebo montáži kolejových polí, výhybek
a výhybkových konstrukcí.
(3) Záporné odchylky rozměrů kolejového lože vůči stanoveným rozměrům (viz článek 2.2 této
kapitoly TKP) nejsou povoleny. Musí být dodržena rovněž tloušťka kolejového lože a úprava
jejích vzájemných přechodů v místech změn druhu pražců. Tloušťka se kontroluje na třech
místech příčného profilu. Kladná tolerance je stanovena předpisem SŽDC S3, Díl X. Kontrolní
měření profilu lože se provádí na každých 100 m.
7.6.2 ODCHYLKY SLOŽENÍ MATERIÁLU KOLEJOVÉHO LOŽE
(1) Kamenivo kolejového lože musí splňovat požadavky uvedené v OTP pro vybraný druh v dané
třídě.
(2) Zrnitost kameniva ve vzorcích odebraných z homogenizované vrstvy kolejového lože (pro
odběr vzorku platí ČSN EN 13450) musí odpovídat křivkám určeným pro příslušnou třídu
kameniva s tím, že na sítě 22,4 mm OTP připouštějí hodnotu pro částečný rozpad během
dopravy. Kamenivo recyklované mimo kolej musí odpovídat příslušným OTP. Kamenivo
získané strojním čištění v koleji musí odpovídat podmínkám stanoveným předpisem
SŽ S3/1.
(3) Zhotovitel je povinen neprodleně oznámit osobě pověřené výkonem technického dozoru
stavebníka uplatnění reklamace kameniva a předat kopie dokladů o způsobu jejího vyřízení
včetně protokolů o odběru a výsledcích případných zkoušek prováděných v rámci reklamace.
V případě sporu přizve osoba pověřená výkonem technického dozoru stavebníka k řešení
věcně příslušného kontrolora kvality z CTD.
7.6.3 ZÁRUKY
(1) Předmětem záruky jsou vlastnosti kameniva, rozměry a úprava kolejového lože a jeho
stabilita. Záruční doby všeobecně stanoví kapitola 1 TKP a ve vztahu ke stabilitě prostorové
polohy a geometrických parametrů koleje kapitola 8 TKP.
(2) Záruka na dodávky kameniva je výrobcem deklarována podpisem Technických podmínek
dodacích a vychází z OTP. Výrobce poskytuje na výrobky záruku v délce trvání 5 let od
dodání prvnímu odběrateli.
(3) Podmínky záručního plnění a řešení reklamací jsou uvedeny v OTP.
(4) Údržbu v záruční době zajišťuje správce DLHM podle ustanovení v kapitole 1 TKP.
7.7 KLIMATICKÁ OMEZENÍ
(1) Pokud není odsouhlasená zemní pláň přes zimní období překryta konstrukční vrstvou,
provádí se po zimním období její dohutnění s novým odsouhlasením včetně nových zkoušek
únosnosti nebo odběru vzorků pro zjištění míry zhutnění (viz kapitola 6 TKP).
(2) Podmínky pro úpravu prostorové polohy, směrového a výškového uspořádání kolejí
a výhybek stanovuje předpis SŽ S3/1.
(3) Podmínky pro zřizování a práce v bezstykové koleji stanovuje předpis SŽDC S3/2.
(4) Dojde-li během stavby k živelné pohromě, zejména průtrži mračen či dlouhotrvajícím
dešťům, jejichž následkem je výrazné snížení kvality pláně tělesa železničního spodku,
nesmí se ve zřizování kolejového lože pokračovat. V takových případech je nutné projednání
a odsouhlasení dalšího postupu prací mezi zhotovitelem a osobou pověřenou výkonem
technického dozoru stavebníka.
11/14
TKP Kapitola 7 – Kolejové lože Účinnost od 1. listopadu 2021
7.8 ODSOUHLASENÍ A PŘEVZETÍ PRACÍ
7.8.1 OBECNĚ
(1) Osoba pověřená výkonem technického dozoru stavebníka průběžně ověřuje podmínky
zřizování kolejového lože a v případě, že nejsou podmínky zajišťovány, vyzve zhotovitele
k přerušení práce a nápravě.
(2) Kolejové lože musí být odsouhlaseno osobou pověřenou výkonem technického dozoru
stavebníka před pokládkou kolejového roštu a po konečné úpravě koleje při technologii se
snesením kolejového roštu. Při technologii bez snesení kolejového roštu se přebírá kolejové
lože po konečné úpravě koleje. Převzetí kolejového lože je spojeno s převzetím prostorové
polohy, geometrie a konstrukce železničního svršku podle kapitoly 8 TKP.
(3) Předání, odsouhlasení a převzetí provádějí vždy zhotovitel a osoba pověřená výkonem
technického dozoru stavebníka. Pro potřebná měření, případně odběry vzorků a zkoušení
zajistí zhotovitel měřicí prostředky, způsobilé pracovníky nebo organizaci, pokud není
smlouvou stanoveno jinak.
(4) Součástí podkladů pro odsouhlasení jsou:
a) doklady o původu, druhu, třídě a kvalitě použitého kameniva;
b) výsledky zkoušek, které byly v průběhu zřizování kolejového lože provedeny;
c) záznamy ze záznamového zařízení automatické strojní podbíječky registrujícího zdvihy
a posuny koleje;
d) měření konečné prostorové polohy APK a geometrie koleje měřicím vozem pro
železniční svršek nebo jiným odpovídajícím zařízením podle vnitřních předpisů SŽ;
e) doklady o odstranění všech vad a nedostatků zjištěných v průběhu zřizování;
f) doklady o použitém množství kameniva.
7.8.2 ODSOUHLASENÍ KOLEJOVÉHO LOŽE PŘI SNESENÉM KOLEJOVÉM
ROŠTU
(1) Odsouhlasení části kolejového lože pod ložnou plochou pražců se provádí při sneseném
kolejovém roštu na základě:
a) ověření pláně tělesa železničního spodku;
b) ověření kvality kameniva prokázané podle oddílu 4 a 5 této kapitoly TKP;
c) odsouhlasení nivelety homogenizované vrstvy kolejového lože podle čl. 6.1 této
kapitoly TKP (kontrolní měření každých 100 m);
d) odsouhlasení šířky pražcového podloží a jeho sklonu a rovinatosti podle dokumentace
(kontrolní měření min. každých 100 m).
7.8.3 ODSOUHLASENÍ KOLEJOVÉHO LOŽE PŘI TECHNOLOGII BEZ SNESENÍ
KOLEJOVÉHO ROŠTU
(1) Odsouhlasení podkladní vrstvy zřizované sanační soupravou nebo strojem pro zvýšení
únosnosti pražcového podloží stanoví kapitola 6 TKP. V případě, kdy je kolejové lože jen
čištěno strojní čističkou, provádí se odsouhlasení podle dokumentace průběžnou kontrolou:
a) hloubky těžení strojní čističkou;
b) sklonu zemní pláně (sklonu lišty těžícího zařízení čističky);
c) znečištění podsítnými částicemi (propadu na sítě 22,4 mm, max. 7 % podsítných
částic).
Zhotovitel musí volit takovou technologii, která umožní uvedené kontrolní zkoušky
a měření.
12/14
TKP Kapitola 7 – Kolejové lože Účinnost od 1. listopadu 2021
7.8.4 PŘEVZETÍ KOLEJOVÉHO LOŽE
(1) Převzetí kolejového lože se provádí současně s převzetím prostorové polohy, geometrie
a konstrukce železničního svršku podle kapitoly 8 TKP. Podklady pro převzetí kolejového
lože jsou:
a) zápisy o odsouhlasení kolejového lože podle čl. 8.1, 8.2 nebo 8.3 této kapitoly TKP;
b) prokázaná i vizuálně ověřená kvalita kameniva;
c) výsledky měření tloušťky, rozměrů a úpravy příčného profilu kolejového lože,
vizuálního posouzení povrchové úpravy - kontrolní měření nejméně každých 100 m
podle čl. 6.1 této kapitoly TKP;
d) výsledky vizuální kontroly očistění všech součástí železničního svršku
a zabezpečovacího zařízení a dalších součástí dráhy od kameniva a jiného znečištění;
e) množství spotřebovaného kameniva zhotovitel doloží výpočtem podle skutečných
profilů kolejového lože pro úseky koleje v přímé a v jednotlivých obloucích s využitím
údajů o sypné objemové hmotnosti volně sypaného a setřeseného kameniva
deklarované jeho výrobcem.
7.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
(1) Měření poklesů a přetvoření kolejového lože se zjišťuje na základě kontrolního měření
prostorové polohy koleje a geometrických parametrů železničního svršku, o kterém
pojednává kapitola 8 TKP.
7.10 EKOLOGIE
(1) Pro zřizování kolejového lože smí být použit pouze bezpečný stavební výrobek ověřený podle
zákona č. 22/1997 Sb. a souvisejících nařízení vlády. Tyto požadavky jsou zapracovány
v OTP.
(2) Opětovné použití a úpravu vyzískaného materiálu řeší projektová dokumentace v souladu
se zákonem č. 541/2020 Sb. a prováděcími předpisy.
(3) Projektová dokumentace stanovuje využití vyzískaného kameniva s cílem předcházet vzniku
odpadů a přednostně využívat vyzískaný stavební materiál zpět do stavby dráhy.
(4) Provozovatel recyklační linky musí mít
a) platné „Osvědčení“ vydané pověřeným útvarem SŽ;
b) souhlas pověřeného orgánu státní správy (KÚ) podle zákona 2001/2012 Sb.
k provozování zařízení recyklační linky stavebních hmot a souhlas s jeho provozním
řádem.
(5) Zhotovitel vede o recyklaci a použití, resp. likvidaci materiálu veškerou potřebnou
dokumentaci v souladu s právními předpisy, českými technickými normami, OTP a těmito
TKP.
(6) Orgánem státní správy v oblasti odpadového hospodářství je pro stavbu místně příslušný
referát životního prostředí. Tato oblast se řídí zákony č. 114/1992 Sb. o ochraně přírody,
č. 17/1992 Sb. o životním prostředí, č. 541/2020 Sb. o odpadech a souvisejícími
vyhláškami. Ve smyslu těchto zákonů je nutný souhlas orgánů státní správy pro nakládání
s odpadem, tj. pro manipulaci, skladování, úpravu, přepravu a zřízení zařízení
k zneškodňování odpadů. Kategorii zařazení odpadů a způsob jejich likvidace či skládkování
stanovuje projektová dokumentace.
13/14
TKP Kapitola 7 – Kolejové lože Účinnost od 1. listopadu 2021
7.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ
OCHRANA
(1) Požadavky na bezpečnost práce a technických zařízení jakož i na požární ochranu obecně
stanoví kapitola 1 TKP.
7.12 SOUVISEJÍCÍ NORMY A PŘEDPISY
(1) Seznam souvisejících právních předpisů, českých technických norem a vnitřních předpisů
SŽ je uveden v příloze A Kapitoly 1 TKP.
14/14
Ověřovací doložka konverze dokumentu
Ověřuji pod pořadovým číslem 2030952, že tento dokument, který vznikl převedením vstupu v listinné
podobě do podoby elektronické, skládající se z 14 listů, se doslovně shoduje s obsahem vstupu.
Ověřující osoba: Jan ČIHÁK
Vystavil: Správa železnic, státní organizace
Datum: 21.10.2021 11:06:19
