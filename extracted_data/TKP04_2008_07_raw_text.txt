Správa železniční dopravní cesty, státní organizace
Dlážděná 1003/7, 110 00 Praha 1, Nové Město
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 4
ODVODNĚNÍ TRATÍ A STANIC
Třetí - aktualizované vydání
změna č. 6
Schváleno generálním ředitelem SŽDC
dne: 7.4.2008
č.j.: 12153/08-OKS
Účinnost od: 1.7.2008
Počet listů : 6
Počet příloh: 0
Počet listů příloh: 0
Praha 2008
Označení textu po stranách znamená věcnou změnu textu oproti TKP - Třetímu aktualizovanému
vydání, změně č. 3 z roku 2002.
Tato publikace ani žádná její část nesmí být reprodukována, uložena ve vyhledávacím systému nebo
přenášena, a to v žádné formě a žádnými prostředky elektronickými, fotokopírovacími či jinými, bez
předchozího písemného svolení vydavatele.
Výhradní distributor: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
Obsah
4.1 ÚVOD 3
4.2 POPIS A KVALITA STAVEBNÍCH MATERIÁLŮ 3
4.2.1 Obecně 3
4.2.2 Příkopy a náhorní příkopy 3
4.2.3 Příkopové zídky, skluzy a kaskády 3
4.2.4 Trativody, trativodní šachty, svahová trativodní žebra 3
4.2.5 Odvodňovací vrty 4
4.2.6 Svodná potrubí a hlavní sběrače 5
4.2.7 Horské vpusti, lapače splavenin, trativodní výústi 5
4.2.8 Geotextilie 5
4.3 TECHNOLOGICKÉ POSTUPY PRACÍ 5
4.3.1 Příkopy, náhorní příkopy 5
4.3.2 Příkopové zídky, skluzy a kaskády 6
4.3.3 Trativody, trativodní šachty, svahová trativodní žebra 6
4.3.4 Odvodňovací vrty 7
4.3.5 Svodná potrubí a hlavní sběrače 7
4.3.6 Horské vpusti, lapače splavenin, trativodní výústi 7
4.3.7 Geotextilie 7
4.4 DODÁVKY MATERIÁLŮ, SKLADOVÁNÍ, POČÁTEČNÍ ZKOUŠKY 7
4.5 ODEBÍRÁNÍ VZORKŮ A KONTROLNÍ ZKOUŠKY 8
4.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY, ÚDRŽBA
V ZÁRUČNÍ DOBĚ 8
4.7 KLIMATICKÁ OMEZENÍ 9
4.8 ODSOUHLASENÍ A PŘEVZETÍ PRACÍ 9
4.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 10
4.10 EKOLOGIE 10
4.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 10
4.12 SOUVISEJÍCÍ NORMY A PŘEDPISY 10
4.12.1 Technické normy 10
4.12.2 Předpisy 11
4.12.3 Související kapitoly TKP 12
1
Seznam zkratek
CBR California Bearing Ratio (Kalifornský poměr únosnosti)
ČD České dráhy, akciová společnost
ČSN Česká norma
OTP Obecné technické podmínky
SŽDC Správa železniční dopravní cesty, státní organizace
TKP Technické kvalitativní podmínky
ZTKP Zvláštní technické kvalitativní podmínky
2
4.1 ÚVOD
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP.
Kapitola 4 technických kvalitativních podmínek staveb státních drah (dále jen TKP) řeší odvodnění tratí a stanic
zařízeními k zachycení a odvedení povrchových nebo podzemních vod. Konstrukce a zařízení jsou příkopy,
trativody, svahová trativodní žebra, svodná potrubí, odvodňovací vrty apod. Kapitola navazuje na kapitolu 1, 2,
3, 6, 10, 14, 17, 18, 22 a 24 TKP.
V této kapitole nejsou řešeny propustky, pro které platí kapitola 18 TKP a odvodnění zpevněných ploch, ramp
a nástupišť, které je uvedeno v kapitole 10 TKP.
4.2 POPIS A KVALITA STAVEBNÍCH MATERIÁLŮ
4.2.1 Obecně
Tento oddíl kapitoly 4 TKP určuje rozměry, materiál, typ a požadované vlastnosti materiálů, trub, dílců
a konstrukcí používaných pro odvodnění tratí a stanic.
V případech, kdy nejsou blíže specifikovány materiály v projektové dokumentaci, je možné použít materiály
výrobců tuzemských nebo zahraničních, pokud odpovídají požadavkům uvedeným v těchto TKP, zvláštních
technických kvalitativních podmínkách (dále jen ZTKP), dokumentaci a souvisejících normách a předpisech.
4.2.2 Příkopy a náhorní příkopy
Pro provádění příkopů a jejich konstrukci platí ustanovení Vzorových listů železničního spodku Ž 3.11
a TNŽ 73 6949 - Odvodnění železničních tratí a stanic.
V případě použití betonových prefabrikátů (příkopových tvárnic, obkladních desek apod.), příp. betonových
monolitických konstrukcí je nutné dodržet předepsanou kvalitu betonu, kterou určuje ČSN EN 206-1/73 2403,
ČSN P ENV 3670-1/73 2400, kapitola 18 TKP.
4.2.3 Příkopové zídky, skluzy a kaskády
Příkopové zídky
Příkopová zídka je betonová konstrukce s krycí deskou. Provádí se v souladu se Vzorovým listem železničního
spodku Ž 3.12 nebo jako prefabrikovaný příkopový žlab.
Skluzy, stupně a kaskády
Provedou se v souladu se Vzorovým listem železničního spodku Ž 3.13.
Kvalitu všech uvedených konstrukcí z betonu určuje dokumentace. Pro výrobu a ošetření betonu a podkladních
betonů platí kapitola 17 TKP.
4.2.4 Trativody, trativodní šachty, svahová trativodní žebra
Trativody se konstruují podle TNŽ 73 6949 a Vzorového listu železničního spodku Ž 3.21.
Do trativodních rýh se vkládá potrubí, jako materiál se použijí drenážní trubky z plastu, kameninové děrované
trouby, betonové trouby, popřípadě jiný vhodný materiál určený dokumentací stavby nebo ZTKP.
Drenážní trubky z plastů
Použité trubky musí splňovat parametry podle ČSN 13 8740. Minimální vnitřní průměr je 90 mm.
Kameninové trubky děrované
Fyzikální, mechanické a chemické vlastnosti určuje ČSN 72 5220. Používají se trubky hrdlové s utěsněnými
čely. Minimální vnitřní průměr je 150 mm.
3
Betonové trubky
Podle vzor. listu Ž 3.21 lze použít betonové trubky s hladkými konci, délky max. 500 mm. Užití určuje
ČSN 72 3129, ČSN 72 3155. Minimální vnitřní průměr je 150 mm.
Jiné druhy trub
Použijí se v případech, kdy toto předepisuje dokumentace. Jejich popis a požadavky na kvalitu specifikují
ZTKP.
Zásyp trativodní rýhy
Zásyp trativodní rýhy se zřizuje jako jednotná výplň z jednoho druhu materiálu. Zásyp trativodní rýhy musí
zaručovat velmi dobrou propustnost dle TNŽ 73 6949 a nenamrzavost dle ČSN 72 1002. Musí splňovat
požadavky na zrnitost a na další technické vlastnosti stanovené přílohou 19 předpisu SŽDC S4.
Výplň trativodní rýhy musí být posouzena podle filtračního kritéria podle TNŽ 73 6949. Nevyhovuje-li výplň
filtračnímu kritériu vloží se mezi zeminu, příp. konstrukční vrstvu a výplň vhodná geotextílie. K zamezení
vplavování výplně trativodní rýhy do trativodních trubek musí výplň trativodů splňovat podmínku
TNŽ 73 6949.
Pro výplň může být ve shodě s dokumentací použita štěrkodrť nebo štěrkopísek, popř. drcená struska,
recyklovaný materiál nebo jiný vhodný materiál.
Trativodní šachty
Trativodní šachty se konstruují jako vrcholové, přípojné nebo kontrolní šachty a koncové šachty.
Konstrukci a rozměry předepisuje TNŽ 73 6949 a Vzorový list železničního spodku Ž 3.3.
Odvodňovací žebra
Provedou se podle TNŽ 73 6949, Vzorového listu železničního spodku Ž 3.23. a na základě inženýrsko-geolo-
gického průzkumu nebo rozhodnutí stavebního dozoru.
4.2.5 Odvodňovací vrty
Odvodňovací vrty se zřizují pro odvedení podzemních vod, které nepříznivě ovlivňují stabilitu svahu, ze
zemního příp. horninového masivu na povrch terénu. Odvodňovací vrty lze podle prostorové polohy rozdělit:
– horizontální - dovrchní nebo úpatní
– vertikální
Provádí se převážně jako dovrchní vrty s výstrojí z drenážního potrubí, filtru a výtokového čela. Vrty lze
doplňovat kontrolními šachtami a nebo kombinovat s vertikálními vrty.
Prostorová poloha vrtů a sklon se stanoví na základě hydrogeologického průzkumu.
Pro drenážní potrubí se použijí děrované ocelové trubky nebo trubky z plastů. Pro horizontální vrty se volí
přednostně perforace s kruhovými otvory po celém obvodu profilu z důvodu vyšší tuhosti v kroucení při
zatahování trubek. Použití potrubí se štěrbinovými otvory je vhodnější při zřizování vertikálních vrtů. Obvyklé
průměry ocelových profilů: d=89 mm, d=108 mm při délce vrtů do 150 m, d=133 mm při délce vrtů do 50 m.
Ocelové potrubí musí být na povrchu opatřeno antikorozní úpravou.
Při použití potrubí z plastů mimo oblast zatížení železničním provozem je přípustná trvalá vertikální deformace
potrubí 6 %, v oblasti zatížení je přípustná trvalá vertikální deformace potrubí 3 %. Délka potrubí z plastů je
omezená v závislosti na použité technologii vrtu.
Zemní masiv se ve volném prostoru vrtu postupně dotvaruje k povrchu drenážního potrubí a vytvoří přirozený
filtr. K zamezení vplavování zemin do potrubí musí být splněna podmínka:
d > D (mm)
50
kde d průměr zrna zeminy při 50% propadu, D je průměr kruhového otvoru děrované trubky/ šířka štěrbiny
50
perforovaných trub.
4
Pro zamezení vplavování zemin do potrubí lze použít technické filtry. Filtry mohou být zřízeny drenážním
obsypem potrubí, textilním filtrem, jako lepený filtr překrytím otvorů směsí písku a lepidla apod. Při zatahování
potrubí do vrtů je nutno mít na zřeteli možné sedření nebo održení filtru.
Zřizování drenážního filtru obsypem je možné pouze u vertikálních vrtů. Při požadavku na sypaný filtr
dovrchních vrtů je nutno vrt dvojitě zapažit a výplň zafoukat nebo zaplavit. Takto zřízený obsyp nelze ideálně
provést na celý profil vrtu a v celé jeho délce (částečné vyplnění v profilu, nedofouknutí do konce vrtu,
deformace vrtu při odpažení se zatlačováním obsypu do drenážních otvorů apod.). Z uvedených důvodů se
u dovrchních vrtů obsyp obvykle nenavrhuje.
Výtokové čelo odvodňovacího vrtu se navrhuje podle zásad pro provádění trativodních výústí, čl. 4.2.7.
4.2.6 Svodná potrubí a hlavní sběrače
Svodná potrubí a hlavní sběrače se provádějí podle TNŽ 73 6949 a Vzorového listu železničního spodku Ž 3.4
jako kanalizační potrubí s utěsněnými spárami. Podrobnosti jsou uvedeny v kapitole 14 TKP.
4.2.7 Horské vpusti, lapače splavenin, trativodní výústi
Provádějí se podle dokumentace v souladu se zásadami Vzorového listu železničního spodku Ž 3.14. Zřizují se
jako prefabrikované díly, z monolitického betonu nebo z kamenného zdiva. Prefabrikované díly se provádějí
jako staveništní prefabrikáty z betonu prostého minimální kvality C 30/37 XF3, železobetonové díly z betonu
minimální kvality C 30/37 XF3, objekty z monolitického betonu minimální kvality C 30/37 XF3. Další
požadavky na beton stanoví kapitola 17 TKP a na betonové konstrukce kapitola 18 TKP. Hydroizolace objektů
na styku s vodou nebo se zemní vlhkostí se provádí podle požadavků stanovených v kapitole 22 TKP.
U menších objektů je vhodné použít vodostavební beton s maximálním průsakem 50 mm podle zásad technické
normy SVB ČR 01-2004 bez potřeby další ochrany proti vodě. Konstrukce z kamenného zdiva se provádí na
cementovou maltu z opracovaného kamene. Nejmenší tloušťka kamenného zdiva je 0,40 m. Požadavky na
výrobky z kamene stanoví ČSN 72 1860, na pojivo z cementu ČSN EN 197-1 (72 1001). Požadavky na
provádění zděných konstrukcí z kamene stanoví ČSN 73 2310.
Vtoková mříž objektů odvodnění, určená pro dopravní zatížení – těžký typ, musí být litinová s pevností
odpovídající stupni zatížení podle daného místa (stanoví projektová dokumentace). Pro vtokovou mříž objektů
odvodnění, bez zatížení nebo pochozí – lehký typ, se použije vylehčená mříž (svařovaná síť, můstkový rošt,
mřížkový rošt, plech s otvory apod.).
V případě požadavku na ochranu svahů u těchto objektů se provádí jejich ochrana podle zásad Vzorového listu
železničního spodku Ž 6.11. Svahy pod výtokem z objektů musí být vždy spolehlivě opevněny proti erozi
a vymílání proudící vodou.
V závislosti na místních podmínkách se přednostně použije kamenná dlažba nebo drátokamenné konstrukce.
Dále lze použít pohozy, štěrkové koberce, patky a záhozy, rovnaniny, masivní obklady, gabiony z plastů, textilní
matrace.
4.2.8 Geotextilie
Druh geotextilie a požadavky na jejich vlastnosti určuje dokumentace nebo stavební dozor ve shodě
s ČSN 73 3040 a obecnými technickými podmínkami „Geotextilie v tělese železničního spodku“. Základními
funkcemi geotextilie v rámci této kapitoly se rozumějí separace, filtrace, odvodnění.
Použití geotextilie určuje projektová dokumentace nebo ZTKP. Dodávky geotextilií musí být doloženy certi-
fikáty jakosti.
4.3 TECHNOLOGICKÉ POSTUPY PRACÍ
4.3.1 Příkopy, náhorní příkopy
Příkopy se provádějí podle projektové dokumentace a zemní práce podle zásad uvedených v kapitole 3 TKP
a ČSN 73 3050.
Náhorní příkop se zřizuje nad svahem zářezu, konstrukčně musí být uspořádán tak, aby nebyla porušena stabilita
svahu a musí být zásadně zpevněný a nepropustný.
5
Je-li navrženo zpevnění příkopu tvárnicemi nebo dlažbou z přírodního kamene, klade se na řádně zhutněný
podklad. Tvárnice a dlažba se osazuje do lože z betonu C 16/20 – XF3 v tloušťce min. 0,10 m. Spáry mezi
tvárnicemi nebo v dlažbě musí být vždy vyplněny cementovou maltou nebo betonovou mazaninou. Horní část
spáry je možno uzavřít živičnou zálivkou. Další požadavky na provádění zpevněného příkopu tvárnicemi
stanoví Vzorový list železničního spodku Ž 3.11, pro provádění zpevněného příkopu z dlažby vzorový list
železničního spodku Ž 6.11.
Rozhrnutí organické zeminy nebo půdy a osetí přilehlých svahů se provádí až po dokončení příkopu.
Stavební postup musí zajišťovat stálé odvodnění staveniště a nesmí docházet v průběhu zřizování příkopů
k znečišťování štěrkového lože a narušování konstrukčních vrstev.
4.3.2 Příkopové zídky, skluzy a kaskády
Zřizují se na základovou spáru provedenou podle zásad uvedených v kapitole 3 těchto TKP. Spára musí být
odsouhlasena stavebním dozorem.
Konstrukční detaily určuje projektová dokumentace.
U monolitických betonových konstrukcí musí pracovní záběr končit zásadně dilatační spárou (viz kapitola 17
a 18 TKP).
4.3.3 Trativody, trativodní šachty, svahová trativodní žebra
Stavba trativodu
Zemní práce na stavbě trativodu mohou být zahájeny až po zjištění a vytyčení polohy všech inženýrských sítí
a udělení souhlasu všech dotčených organizací. V blízkosti potrubí, stok, kabelů a jiných podzemních a nadzem-
ních inženýrských sítí je nutno zemní práce provádět s maximální opatrností podle ČSN 73 3050 a ostatních
souvisejících předpisů. Při provádění zemních prací je nutno počítat s důsledky nepříznivých vnějších účinků
(mráz, vodní příval apod.).
Hloubení trativodních rýh
Při zemních pracích je nutno postupovat podle ČSN 73 3050. Výkop trativodní rýhy musí být směrově
a výškově vytyčen. Trativodní rýhu je nutno hloubit před konečnou úpravou zemní pláně. Výkop trativodní rýhy
se provádí proti spádu trativodu. Výkop trativodní rýhy musí být proveden v navrženém sklonu s přesností
±2 ‰ a s výškovou tolerancí ± 0,025 m.
Výkopový materiál musí být ihned odvážen. Nerovnosti dna trativodní rýhy se vyrovnají vrstvou písku tloušťky
min. 0,05 m.
Po provedení výkopu a úpravy dna rýhy, které musí tvořit rostlá nerozrušená zemina, se provede odsouhlasení
rýhy stavebním dozorem.
Kladení trativodních trubek
Pro stavbu trativodů se používají pouze nepoškozené a čisté trativodní trubky. Trativodní trubky s hrdly musí
být ukládány tak, aby hrdla byla orientována proti směru toku vody. Potrubí se klade po spádu nivelety
(z důvodu zanášení). U trativodních trubek bez hrdel je nutno při kladení dbát na to, aby spára byla co nejmenší.
Spáry je vhodné chránit před zarůstáním a vplavováním jemných částic zásypu trativodní rýhy do trativodního
potrubí (např. geotextilií). Toto neplatí při použití trubek spojovaných hrdlem s pryžovým těsněním, se
spojovacím nátrubkem, příp. svařovaných.
Trativodní trubky se kladou v delších úsecích, nejméně mezi dvěma šachtami. Kde to není možné (z důvodu
organizace výstavby), zajistí se dříve položená část trativodního potrubí proti znečištění (např. víčkem). Při po-
kračování v kladení trubek se toto zajištění odstraní. Trativodní trubky, děrované v horní části profilu, se
zásadně ukládají drenážními otvory vzhůru po svislé ose symetrie otvorů. Vsakovací trubky, děrované v celém
profilu, se ukládají vyznačenou pokládací linií vzhůru.
Po položení trativodního potrubí musí být trativodní rýha ihned vyplněna vhodným materiálem. Po provedení
zásypu a po vplavení drobných částic výplně do trativodu se trativodní potrubí pročistí proudem tlakové vody.
Zásyp trativodních rýh
Obsyp trativodního potrubí se provede odděleně od zásypu. Zásyp se v první vrstvě zhutní v tloušťce min.
0,30 m nad potrubím zhutňovacím zařízením s maximální opatrností tak, aby potrubí trativodu nebylo
6
poškozeno ani deformováno. Zásyp a hutnění dalších vrstev se provádí tloušťce max. 0,50 m. Poslední vrstvu
lze navýšit až do úrovně pláně tělesa železničního spodku. V případě mělce uloženého potrubí je nutno provést
přesypání materiálu a jeho zhutnění. Zásyp se následně upraví do projektových profilů.
V průběhu manipulace a vlastní realizace nesmí dojít k znečištění materiálu zásypu příměsemi nebo případné
segregaci. Při vyplňování trativodní rýhy nesmí být zemní pláň porušena pojezdy vozidel a stavebních
machanizmů. Konstrukce trativodu musí být bezpečně ochráněna před přímým pojezdem vozidel.
Trativodní šachty
Trativodní šachty se budují zároveň s postupem kladení trativodního potrubí. Po dokončení zásypu musí být
poklopy nejvýše 0,05 m nad úrovní přilehlého terénu, stezky apod.
Svahová trativodní žebra
Provedou se podle projektové dokumentace, geologického posudku nebo ZTKP, případně podle skutečných
geologických poměrů zjištěných při realizaci stavby a pokynů stavebního dozoru.
Není-li stanoveno jinak, provede se výplň bezprostředně po dokončení a odsouhlasení zemních prací.
Výplň trativodních žeber nesmí být v průběhu realizace znečištěna a segregována.
Práce musí být prováděny tak, aby nebyla narušena stabilita tělesa železničního spodku.
4.3.4 Odvodňovací vrty
Použitá technologie vrtů musí zajistit projektové parametry a geometrickou přesnost předepsanou projektovou
dokumentací. V geologických složitých poměrech, v obtížných geomorfologických podmínkách a při rozsáhlých
sanacích zemního tělesa je nutno zpracovat ZTKP. Zhotovitel odvodňovacích vrtů doloží způsob provádění
technologickou dokumentací.
4.3.5 Svodná potrubí a hlavní sběrače
Podrobnosti zřizování svodných potrubí a hlavních sběračů jsou obsaženy v kapitole 14 TKP.
4.3.6 Horské vpusti, lapače splavenin, trativodní výústi
Stavební a montážní práce betonových a kamenných konstrukcí se provádí podle standardních stavebních
postupů, které vyplývají z požadavků TKP, kapitola 5 Ochrana drážního tělesa, kapitola 17 Beton pro
konstrukce a kapitola 22 Izolace proti vodě.
Přípravné a zemní práce se provádí podle TKP, kapitola 2 - Příprava staveniště, kapitola 3- Zemní práce. Při
zřizování odkopávek pro objekty musí být po celou dobu stavebních prací zajištěna stabilita svahů se zvláštním
zřetelem na přitížení terénu železničním provozem. Sklony svahů odkopávek nebo pažení stěn odkopávek
je určeno ČSN 73 3050. Základová spára před zahájením stavebních prací musí být řádně odvodněna a suchá.
V případě potřeby je nutno vybudovat těsnící stěny nebo jímky podle TKP, kapitola 24 - Zvláštní zakládání
a vodu z odkopávek průběžně odčerpávat.
4.3.7 Geotextilie
Geotextilie se klade zásadně s předepsanými přesahy a se zvláštním zřetelem na její nepoškození.
4.4 DODÁVKY MATERIÁLŮ, SKLADOVÁNÍ, POČÁTEČNÍ ZKOUŠKY
Ke každé dodávce materiálu (trub, betonu, betonových konstrukcí, kameniva, geotextilií, hutního materiálu)
musí zhotovitel zajistit požadované doklady o kvalitě (certifikáty jakosti, prohlášení o shodě), ze kterých je
zřejmé, že materiály splňují technické požadavky stanovené projektovou dokumentací, OTP, TKP nebo ZTKP.
Zhotovitel je povinen umožnit stavebnímu dozoru kontrolu těchto materiálů a příslušných dokladů.
Konstrukce, trubky a ostatní materiály musí zhotovitel skladovat tak, aby nedošlo k jejich poškození a zneho-
dnocení před vlastním použitím.
U monolitických betonových konstrukcí musí zhotovitel zajistit počáteční zkoušky podle kapitoly 17 TKP.
7
4.5 ODEBÍRÁNÍ VZORKŮ A KONTROLNÍ ZKOUŠKY
Trativodní potrubí se, není-li předepsáno jinak, nezkouší, ale stavební dozor musí být přítomen a odsouhlasit
provedené nezakryté drenáže (trativodní potrubí) před obsypem a zásypem. Po dokončení trativodního potrubí
nesmí být toto potrubí dotčeno dalšími pracemi. Pokud k zásahu do trativodního potrubí dojde, je nutno po
ukončení dalších prací uvést trativodní potrubí do původního stavu a prověřit vhodnou metodou (proplachem,
pérem, kamerovou sondou apod.) funkčnost dotčeného trativodního potrubí.
Svodné potrubí a potrubí hlavních sběračů se zkouší na vodotěsnost v případech, kdy to určuje dokumentace
nebo ZTKP, popř. na základě požadavku stavebního dozoru. Přesné postupy zkoušek pro dané případy stanoví
ČSN 75 6909.
Pokud dokumentace stanoví kontrolní zkoušky betonu, provádějí se podle kapitoly 17 TKP.
Vhodnost materiálu trativodů musí být doložena prohlášením shody (osvědčením o jakosti), u materiálu výplně
trativodu křivkou zrnitosti. Vzorky pro kontrolní zkoušky je nutno odebírat před zasypáním rýhy. V případě, že
materiál nevyhoví požadavkům čl. 4.2.4, nelze jej pro výplň trativodu použít.
Před provedením zásypu trativodu se kontrolními zkouškami ověřuje shoda vlastností materiálu pro výplň trati-
vodu s výsledky počátečních zkoušek. Kontrolní zkoušky provádí zhotovitel nejméně 1x na délku 200 m
trativodu, pokud není stavebním dozorem stanoveno jinak. Odběr vzorků a jejich příprava pro kontrolní zkoušky
se řídí ustanovením ČSN EN 932-1.
U geotextilie s oddělovací a filtrační funkcí se dokladuje propustnost (součinitel filtrace kolmo na rovinu
geotextílie), pevnost v tahu v podélném a příčném směru, velikost otvoru, odolnost proti statickému porušení
Všechny neobvyklé materiály použité na utěsnění spár, izolační nátěry, ochranu svahu příkopů apod. musí být
doloženy certifikátem výrobku nebo prohlášením shody prokazujícím jejich technickou použitelnost a ekologic-
kou nezávadnost.
4.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY, ÚDRŽBA
V ZÁRUČNÍ DOBĚ
Výškové odchylky
Dovolené odchylky uložení trubek jsou určeny takto:
Při sklonu do 10 ‰ může být výšková odchylka uložení svodného potrubí a hlavního sběrače do ±10 mm, při
sklonu nad 10 ‰ do ±30 mm, u dna trativodního potrubí tato odchylka nesmí být větší než ±25 mm.
Odchylky se vztahují ke kótě určené projektovou dokumentací.
Poklopy šachet a vpustě umístěné ve zpevněné ploše nebo ve volném schůdném prostoru musí být v úrovni
přilehlé úpravy, v ostatních případech se připouští maximální odchylka do ±50 mm.
Příkopy, žlaby a skluzy smí mít odchylku do ±10 mm za podmínky, že nebude docházet k zadržování vody.
Směrové odchylky
Přímé úseky odvodňovacího zařízení - příkopy (tvárnice) a stoky mezi dvěma šachtami smí mít směrovou
odchylku od přímého směru nejvýše 50 mm, eventuální přechod křivosti musí být plynulý. Polohové odchylky
odvodňovacího zařízení od vytyčovacího plánu nesmí zhoršovat parametry stavby (např. zestrmění příkopových
svahů, zásah konstrukce odvodnění do pracovního prostoru koleje).
Sklonové odchylky
Při sklonu trativodního potrubí do 5 ‰ nesmí být v celé délce trasy lokální sklon menší než 2 ‰, při sklonu nad
5 ‰ menší než 3 ‰.
Lokální sklon je určen relativní výškovou odchylkou na měřické základně 2,00 m.
Záruční doby všeobecně stanoví kapitola 1 TKP.
Údržbu v záruční době zajišťuje provozovatel dráhy podle ustanovení v kapitole 1 TKP. V této době za
odstranění plevele, náletových dřevin, přírodního spadu a překážek vzniklých dopravním provozem odpovídá
příslušná SDC.
8
4.7 KLIMATICKÁ OMEZENÍ
Betonářské práce se smí provádět v období, kdy průměrná denní teplota v průběhu tří dnů neklesne pod +5°C
(portlandské cementy) a pod +8°C (směsné cementy). Noční teploty nesmí poklesnout pod bod mrazu.
Podmínky betonářských prací jsou určeny v ČSN P ENV 13 670-1, ČSN EN 206-1 a v kapitole 17 TKP.
Manipulace a svařování potrubí z PVC je povoleno pouze při teplotách nad bodem mrazu, práce se nesmí
provádět při sněžení a dešti.
Tlakové zkoušky hlavních sběračů (svodných potrubí) v případech, kdy to určuje projektová dokumentace, se
smí provádět pouze, pokud teplota neklesne pod +5°C (ČSN 75 6909), pokud nejsou provedena jiná ochranná
opatření odsouhlasená stavebním dozorem.
4.8 ODSOUHLASENÍ A PŘEVZETÍ PRACÍ
Provedení konstrukcí a objektů, které budou následně kryty zásypem, se odsouhlasuje před jejich zasypáním.
Přejímka potrubí odvodňovacího zařízení se provádí při bočním obsypu do výšky 2/3 profilu potrubí.
Pokud jsou požadovány tlakové zkoušky, popřípadě zkoušky vodotěsnosti, provádí se podle předcházejících
článků (platí pro svodné potrubí a hlavní sběrače) a jejich úspěšný výsledek je podmínkou pro odsouhlasení.
Podklady pro převzetí prací jsou prohlídka stavebního objektu a doložená prohlášení o shodě (osvědčení
o jakosti) včetně požadovaných počátečních a kontrolních zkoušek určených dokumentací, TKP nebo ZTKP.
Při odsouhlasení odvodnění (před zakrytím) je zhotovitel povinen předat stavebnímu dozoru tabulku nivelace
odvodnění - potvrzení sklonu (spádu) s hustotou bodů 5-20/100 bm odvodňovacího zařízení podle typu
odvodňovacího zařízení. Hustotu bodů určuje stavební dozor.
Před zásypem potrubí se kontroluje:
− dodržení předepsaných sklonů (spádů) odvodnění,
− kvalita napojení a položení trubek, včetně správné polohy drenážních otvorů,
− těsnost potrubí (tlaková zkouška) s výjimkou trativodního,
− polohová a výšková rovinatost,
− ochrana potrubí pod kolejí,
− napojení potrubí na šachty,
− provedení a nepropustnost šachet,
− kvalita použitého betonu na monolitické konstrukce,
− kvalita všech použitých materiálů na těsnění spár, izolační nátěry apod.,
− zhutnění základové spáry, pokud je projektovou dokumentací požadováno.
Po ukončení prací se kontroluje:
− čistota potrubí (propláchnutí proudem vody),
− výplňový materiál trativodu,
− zhutnění zásypu,
− sedání zásypů rýh a vliv na kvalitu povrchu terénu.
Součástí dokumentace skutečného provedení je:
− zhotovitelem zaměřený podélný profil odvodňovacího zařízení
− polohové zaměření odvodňovacích zařízení v charakteristických bodech určených vytyčovacím plánem,
v lomových bodech a v bodech nivelace
− polohové zaměření objektů odvodnění v charakteristických bodech určených vytyčovacím plánem
Veškerá kanalizační a trativodní síť musí být před převzetím prací zaměřena v souřadnicovém systému
a výškopisném systému projektové dokumentace. Zaměření předá zhotovitel stavebnímu dozoru.
9
4.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
Není požadováno.
4.10 EKOLOGIE
Stavební činnost popsaná v této kapitole musí být prováděna v souladu s články o životním prostředí v kapitole
1 TKP.
4.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA
Požadavky na bezpečnost práce a technických zařízení jakož i na požární ochranu obecně stanoví kapitola
1 TKP.
4.12 SOUVISEJÍCÍ NORMY A PŘEDPISY
Uvedené související normy a předpisy vycházejí z aktuálního stavu v době zpracování TKP, resp. jejich aktuali-
zace. Uživatel TKP odpovídá za použití aktuální verze výchozích podkladů ve smyslu kap. 1.3 TKP, tj. právních
předpisů, technických norem a předpisů SŽDC (ČD).
4.12.1 Technické normy
ČSN 72 1006 Kontrola zhutnění zemin a sypanin
ČSN 72 1860 Kámen pro zdivo a stavební účely. Společná ustanovení
ČSN 72 2699 Cihlářské výrobky pro zvláštní účely. Trativodky
ČSN 72 5220 Hospodářská kamenina. Jakost, tvary a rozměry
ČSN 73 1200 Názvoslovie v odbore betonu a betonárských prác
ČSN 73 1201 Navrhování betonových konstrukcí
ČSN 73 2310 Provádění zděných konstrukcí
ČSN 73 1326 Stanovení odolnosti povrchu cementového betonu proti působení vody a chemických
rozmrazovacích látek
ČSN 73 3050 Zemné práce. Všeobecné ustanovenia
ČSN 73 6301 Projektování železničních drah
ČSN 73 6310 Navrhování železničních stanic
ČSN 75 4030 Křížení a souběhy melioračních zařízení s dráhami, pozemními komunikacemi
a vedeními
ČSN 75 6101 Stokové sítě a kanalizační přípojky
ČSN 75 6230 Podchody stok a kanalizačních přípojek pod dráhou a pozemní komunikací
ČSN 75 6551 Odvádění a čištění odpadních vod s obsahem ropných látek
ČSN 75 6909 Zkoušky vodotěsnosti stok a kanalizačních přípojek
ČSN 83 0901 Ochrana povrchových vod před znečištěním. Všeobecné požadavky
ČSN EN Změna Z2
206-1/73 2403 Beton – Část 1: Specifikace, vlastnosti, výroba a shoda
ČSN EN 295-1 Kameninové trouby, tvarovky a spoje trub pro odpadní a stokovou kanalizaci.
(72 5201-1) Požadavky
ČSN EN 295-2 Kameninové trouby, tvarovky a spoje trub pro odpadní a stokovou kanalizaci.
(72 5201-2) Kontrola jakosti a odběr vzorků
ČSN EN 295-3 Kameninové trouby, tvarovky a spoje trub pro odpadní a stokovou kanalizaci.
(72 5201-3) Zkušební postupy
10
ČSN EN 932-1 Zkoušení všeobecných vlastností kameniva -Část 1: Metody odběru vzorků
(72 1185-1)
ČSN EN 1401-1 Plastové potrubní systémy pro beztlakové kanalizační přípojky a stykové sítě uložené
(64 3172-1) v zemi - Neměkčený polyvinylchlorid (PVC-U) - Část 1: Specifikace pro trubky,
tvarovky a systémy
ČSN EN 1452 - 2 Plastové potrubní systémy pro rozvod vody - Neměkčené polyvinylchlorid PVC-U -
(64 3185) Část 2: Trubky
ČSN EN 1916/72 3146 Trouby a tvarovky z prostého betonu, drátkobetonu a železobetonu
ČSN EN ISO 14689- Geotechnický průzkum a zkoušení – Pojmenování a zatříďování hornin
1/7210005 Část 1 – Pojmenování a popis
ČSN P ENV Provádění a kontrola betonových konstrukcí
13670-1/73 2400 Část 1: Společná ustanovení
TNŽ 73 6311 Navrhování kolejišť ve stanovištích a dopravnách
TNŽ 73 6949 Odvodnění železničních tratí a stanic
SVB ČR 01-2004 Obyčejný a vodostavebný beton – Technická norma Svazu Výrobců Betonu ČR
4.12.2 Předpisy
SŽDC (ČD) Op16 Pravidla o bezpečnosti a ochraně zdraví při práci
SŽDC S3 Železniční svršek
SŽDC S4 Železniční spodek
SŽDC (ČSD) SR104/1(S) Pracovní postupy sanace pražcového podloží pod výhybkami
SŽDC (ČSD) SR104/2(S) Pracovné postupy sanácie podvalového podložia staničných a traťových kolají
Obecné technické podmínky SŽDC č.j. 20034/04-OP a ČD č.j. 60 124/2004-O13 „Geotextilie v tělese
železničního spodku“
Obecné technické podmínky ČD - DDC č.j. 60 245/98 - O13 „Výrobky pro odvodnění železničních tratí
a stanic“.
Zákon č. 22/1997 Sb. o technických požadavcích na výrobky a o změně a doplnění některých zákonů,
v platném znění
Nařízení vlády kterým se stanoví technické požadavky na vybrané stavební výrobky, v platném
č. 163/2002 Sb znění
Nařízení vlády kterým se stanoví technické požadavky na stavební výrobky označované CE,
č. 190/2002 Sb v platném znění
Vzorové listy železničního spodku
Ž1 Základní rozměry pláně tělesa železničního spodku
Ž2 Zemní těleso
Ž3 Odvodňovací zařízení
Ž4 Pražcové podloží
Ž5 Úprava drážních svahů
Ž6 Železniční těleso ve styku s vodními toky a díly
Ž10 Účelové komunikace a dopravní plochy v dopravnách a stanovištích ČD.
11
4.12.3 Související kapitoly TKP
Kapitola 1 - Všeobecně
Kapitola 2 - Příprava staveniště
Kapitola 3 - Zemní práce
Kapitola 6 - Konstrukční vrstvy tělesa železničního spodku
Kapitola 10 - Nástupiště, rampy, zarážedla, účelové komunikace a zpevněné plochy
Kapitola 14 - Kanalizace, septiky, čističky a lapače
Kapitola 17 - Beton pro konstrukce
Kapitola 18 - Betonové mosty a konstrukce
Kapitola 22 - Izolace proti vodě
Kapitola 24 - Zvláštní zakládání
12
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 4
T ř e t í - aktualizované vydání se zapracovanou změnou č. 6 /z roku 2008/
Vydala Správa železniční dopravní cesty, státní organizace
Zpracovatel: Ing. Milan Koblása,
Pragoprojekt, a.s., Praha
Odborný gestor: Ing. Jan Tupý,
Správa železniční dopravní cesty, státní organizace
Odbor traťového hospodářství
Vydal: Správa železniční dopravní cesty, státní organizace
Odbor traťového hospodářství
Dlážděná 1003/7, 110 00 Praha 1, Nové Město
Distribuce: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
tel.: +420 972 742 241, +420 972 741 769,
fax: +420 972 741 290,
e-mail: otd@tudc.cz
www.tudc.cz
