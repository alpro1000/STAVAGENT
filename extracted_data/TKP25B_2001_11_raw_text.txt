ČESKÉ DRÁHY, státní organizace
DIVIZE DOPRAVNÍ CESTY, o.z.
TECHNICKÉ KVALITATIVNÍ PODMÍNKY
STAVEB ČESKÝCH DRAH
Kapitola 25
PROTIKOROZNÍ OCHRANA ÚLOŽNÝCH
ZAŘÍZENÍ A KONSTRUKCÍ
Třetí - aktualizované vydání
Změna č.1
Část B: Ochrana ocelových konstrukcí
proti atmosférické korozi
Schváleno VŘ DDC čj. TÚDC-16013/2001 ze dne 31.7.2001
Účinnost od 1.11.2001
Praha 2001
Všechna práva vyhrazena.
Tato publikace ani žádná její část nesmí být reprodukována, uložena ve vyhledávacím
systému nebo přenášena, a to v žádné formě a žádnými prostředky elektronickými,
fotokopírovacími či jinými, bez předchozího písemného svolení vydavatele.
Výhradní distributor: České dráhy, státní organizace
Divize dopravní cesty, odštěpný závod
Technická ústředna dopravní cesty
Sekce technické dokumentace - Oddělení typové dokumentace
772 58 Olomouc, Nerudova l
Obsah
25.B.1 ÚVOD 3
25.B.1.1 Všeobecně 3
25.B.1.2 Definice pojmů 3
25.B.1.3 Korozní agresivita atmosféry 4
25.B.1.4 Požadavky na OK z hlediska její protikorozní ochrany 4
25.B.1.5 Protikorozní ochranné povlaky 4
25.B.1.6 Projekt protikorozní ochrany 4
25.B.1.7 Způsobilost zhotovitele protikorozní ochrany 5
25.B.1.8 Doku mentace zhotovitele protikorozní ochrany 5
25.B.1.9 Stavební deník 5
25.B.1.10 Dokumentace skutečného provedení 6
25.B.2 VÝROBKY PRO OCHRANNÉ PROTIKOROZNÍ POVLAKY 6
25.B.2.1 Nátěrové hmoty 6
25.B.2.2 Výrobky pro kovové povlaky 6
25.B.3 TECHNOLOGICKÉ POSTUPY PRACÍ 6
25.B.3.1 Technologický předpis protikorozní ochrany 6
25.B.3.2 Příprava ocelového povrchu otryskáváním 7
25.B.3.3 Příprava ocelového povrchu ručním a mechanizovaným čištěním 7
25.B.3.4 Drsnost připraveného ocelového povrchu pro NS a pro žárově stříkaný kov 7
25.B.3.5 Kontrola připraveného ocelového povrchu 8
25.B.3.6 Příprava ocelového povrchu pro žárové zinkování ponorem 8
25.B.3.7 Žárově stříkané povlaky 8
25.B.3.8 Povlaky vytvořené žárovým zinkováním ponorem 8
25.B.3.9 Základní nátěr 8
25.B.3.10 Příprava povrchů již dříve natřených 9
25.B.4 DODÁVKA, SKLADOVÁNÍ A PRŮKAZNÍ ZKOUŠKY 9
25.B.4.1 Dodávka 9
25.B.4.2 Skladování 10
25.B.4.3 Průkazní zkoušky 10
25.B.5 ODEBÍRÁNÍ VZORKŮ A KONTROLNÍ ZKOUŠKY 10
25.B.5.1 Odebírání vzorků 10
25.B.5.2 Kontrola a přejímka ocelové konstrukce k protikorozní ochraně 10
25.B.5.3 Kontroly a kontrolní zkoušky zhotovitele 10
25.B.5.4 Kontroly a kontrolní zkoušky objednatele 11
25.B.5.5 Přilnavost nátěrů 11
25.B.5.7 Měření tloušťky 11
25.B.5.8 Kontrolní plochy 12
25.B.6. PŘÍPUSTNÉ ODCHYLKY, MÍRA OPOTŘEBENÍ, ZÁRUKY 12
25.B.6.1 Přípustné odchylky 12
25.B.6.2 Míra opotřebení 12
25.B.6.3 Záruky 12
25.B.7. KLIMATICKÁ OMEZENÍ 12
25.B.7.1 Vlhkost a teplota ovzduší a podkladu 12
25.B.8. SOUHLAS S PROVEDENÝMI PRACEMI, PŘEVZETÍ PRACÍ 13
25.B.8.1 Souhlas s provedenými pracemi 13
25.B.8.2. Převzetí prací 13
25.B.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 14
1
25.B.9.1 Kontrolní měření 14
25.B.9.2 Měření posunů a přetvoření 14
25.B.10 EKOLOGIE 14
25.B.10.1 Všeobecně 14
25.B.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 14
25.B.11.1 Bezpečnost práce a technických zařízení 14
25.B.11.2 Požární ochrana 14
25.B.12 CITOVANÉ A SOUVISEJÍCÍ NORMY A PŘEDPISY 14
25.B.12.1 Obecné ustanovení 14
25.B.12.2 Citované normy a předpisy 15
25.B.12.3 Související normy a předpisy 16
25.B.12.4 Související kapitoly TKP 17
2
25.B.1 ÚVOD
25.B.1.1 Všeobecně
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP Všeobecně.
Část B kapitoly 25 TKP „Ochrana ocelových konstrukcí proti atmosférické korozi” platí pro protikorozní
ochranu všech typů ocelových konstrukcí, zařízení, příslušenství, výstroje a výzbroje (s výjimkou ocelových lan
a kabelů), které jsou zhotoveny z běžné konstrukční oceli a jsou exponovány v atmosférických podmínkách
České republiky. Nevztahuje se na povrchy trvale exponované ve vodě nebo jiných kapalných médiích, na
povrchy vystavené trvalému působení teplot nad 50 °C a krátkodobému nad 80 °C, na povlaky s funkcí dočasné
ochrany.
Část B kapitoly 25 TKP se zabývá protikorozní ochranou vytvořenou:
- nátěrovými povlaky (nátěry, nátěrovými systémy) na upravený povrch oceli,
- kovovými povlaky žárově nanesenými (stříkáním, ponorem) na upravený povrch oceli,
- kombinovanými povlaky, tj. kovovými povlaky s následnými nátěrovými povlaky (nátěrovými systémy).
Část B kapitoly 25 TKP neobsahuje zásady pro volbu protikorozní ochrany (protikorozního ochranného
povlaku) ani zásady pro volbu ochranných nátěrových systémů, ani konkrétní návrhy nátěrových systémů
a jejich vztah k požadované životnosti. Nezabývá se problematikou vhodných technologií pro zhotovování
protikorozní ochrany. V těchto věcech odkazuje na příslušné normy, předpisy a na předpis ČD S 5/4.
V dalším textu je pro část B kapitoly 25 TKP používáno zjednodušené označení „kapitola 25.B”.
25.B.1.2 Definice pojmů
Definice pojmů vztahující se k oboru koroze a protikorozní ochrany ochrannými protikorozními povlaky jsou
předmětem ČSN ISO 8044, ČSN EN 971-1, ČSN EN ISO 4618-2, ČSN EN ISO 4618-3 a také jsou v ČSN EN
ISO 12944 v částech 1 až 6 a v části 8. Pro srozumitelnost komunikace je třeba je respektovat.
Zejména je třeba respektovat význam následujících pojmů:
dílčí prvek - část konstrukce (plochy, povrchu), pro kterou se určuje samostatně definovaná protikorozní
ochrana (co do skladby nebo technologie)
kombinovaný povlak - žárově nanesený povlak kovu (nástřikem zinku, hliníku případně jejich slitin, nebo
ponorem nanesený zinek) s následným nátěrovým povlakem
korozní agresivita atmosféry - schopnost atmosféry vyvolávat korozi v daném korozním systému
kovový povlak - žárově nanesený povlak kovu (nástřikem zinku, hliníku nebo jejich slitin, nebo ponorem
nanesený zinek) bez nátěrového povlaku, popř. jen s utěsňujícím nátěrem
nátěrový povlak - ochranný povlak výhradně z NH
nátěrový systém - konkrétní nátěrový povlak daný druhem použitých NH, skladbou a celkový počtem vrstev
(různých) NH
podkladový nátěr (mezivrstva) - každá vrstva NH mezi základním a vrchním nátěrem
požadovaná životnost - doba, po kterou má protikorozní ochrana splňovat svou protikorozní ochrannou funkci.
Při určené korozní agresivitě atmosféry je životnost protikorozní ochrany závislá zejména na úpravě chráněného
povrchu a na životnosti jednotlivých ochranných povlaků
protikorozní ochrana - zahrnuje úpravu ocelového povrchu (povrchu OK) a ochranný protikorozní povlak
(nátěrový, kovový, kombinovaný)
vrchní nátěr - poslední vrstva NH v nátěrovém systému
základní nátěr - první nátěr v nátěrovém systému, který je nanesen na podklad (zejména na upravený ocelový
povrch, na žárově nanesený kovový povrch). Za základní nátěr lze považovat i dvě vrstvy téže NH (určené pro
základní nátěry) nanesené pro dosažení potřebné tloušťky základního nátěru
3
Použité značky a zkratky
ISO International Organization for Standardization (Mezinárodní organizace pro standardizaci)
NH nátěrová hmota
NS nátěrový systém
OK ocelová konstrukce
OTP obecné technické podmínky
RAL mezinárodní vzorkovnice barevných odstínů
TP technologický předpis
25.B.1.3 Korozní agresivita atmosféry
Vnější prostředí působící na konstrukci se hodnotí podle ČSN EN ISO 12944-2, tj. šesti stupni korozní
agresivity atmosféry označenými C1 až C4, C5-I a C5-M.
ČSN EN ISO 12944-2 stanoví též způsoby pro určení stupně korozní agresivity atmosféry. Zjednodušené určení
stupně korozní agresivity atmosféry pro OK mostů připouští předpis ČD S 5/4. Toto zjednodušení lze použít
i pro ostatní konstrukce ČD. Předpis ČD S 5/4 určuje také, které stupně korozní agresivity atmosféry lze
uvažovat pro OK mostních objektů.
25.B.1.4 Požadavky na OK z hlediska její protikorozní ochrany
Při výrobě nových OK smějí být používány ocelové plechy a profily s výchozím stavem povrchu, na němž se
korozní napadení projevuje stupněm A, B, popř. C. Stupeň D se nepřipouští. Totéž se týká nových ocelových
plechů a profilů při opravách OK.
Stupně korozního napadení povrchů oceli určuje ČSN ISO 8501-1. Jednotlivé stupně mají následující význam:
A - povrh oceli pokryt pevně ulpívajícími okujemi, nezkorodovaný,
B - povrh oceli s počínající tvorbou rzi a s počínajícím odlupováním okují,
C - povrh oceli bez okují s celoplošnou korozí,
D - povrh oceli zkorodovaný, s výskytem okem rozeznatelné hloubkové koroze.
Při návrhu OK, při zpracování výkresů, při výrobě OK je třeba respektovat požadavky na OK s ohledem na její
protikorozní ochranu. Základní požadavky jsou dány v ČSN EN ISO 12944-3. Z příkladů uvedených v této
normě je třeba volit příklady označené jako řešení dobré, popř. nejlepší, např. plné průřezy, zaoblení hran
R = 2 mm, hladký povrch svarů aj. Jako další vhodná řešení lze využít doporučené příklady uvedené
v ČSN EN ISO 14713.
Při svařování je třeba omezit co nejvíce provádění svarů obalovými elektrodami, přednostně je třeba využívat
svařování v ochranné atmosféře.
Požadavky na OK, jejichž povrchy mají být žárově zinkovány ponorem nebo žárově stříkány, jsou dány v ČSN
EN ISO 1461 a v ČSN EN ISO 14713. Z příkladů uvedených v ČSN EN ISO 14713 je třeba volit řešení
označené jako doporučené.
25.B.1.5 Protikorozní ochranné povlaky
S ohledem na určený stupeň korozní agresivity atmosféry a požadovanou životnost protikorozní ochrany se volí
protikorozní ochrana s ochrannými povlaky nátěrovými, kovovými nebo kombinovanými. Požadovaná životnost
protikorozní ochrany a podmínky pro volbu protikorozního ochranného povlaku jsou dány předpisem ČD S 5/4.
25.B.1.6 Projekt protikorozní ochrany
Pro protikorozní ochranu OK musí být zpracován projekt protikorozní ochrany. Projekt musí obsahovat zejména
identifikační a konstrukční údaje o OK, určení stupně korozní agresivity atmosféry, zásadní rozčlenění OK na
dílčí prvky z hlediska protikorozní ochrany (viz ČSN EN ISO 12 944-8) a návrh protikorozní ochrany pro
požadovanou životnost.
4
Projekt musí obsahovat základní údaje o navrhovaných ochranných povlacích, tj. u nátěrového systému zejména
druh NH, skladbu, počet a tloušťky jednotlivých vrstev, barevný odstín vrchního nátěru. U kombinovaných
a kovových povlaků také druh kovu, tloušťku vrstvy, způsob nanášení. Projekt musí obsahovat předpokládaný
způsob a technologii provádění protikorozní ochrany.
Při zpracování projektu je třeba se řídit ČSN EN ISO 12944-1 až 8. Podrobnější údaje o obsahu projektu
protikorozní ochrany OK mostních objektů jsou v předpise ČD S 5/4 a v OTP ČD pro dokumentaci železničních
mostních objektů (dále jen OTP pro dokumentaci). Pro ostatní OK lze tyto OTP pro dokumentaci použít
v přiměřeném rozsahu.
Projekt protikorozní ochrany mostních objektů se projednává a schvaluje podle OTP pro dokumentaci.
25.B.1.7 Způsobilost zhotovitele protikorozní ochrany
Protikorozní ochranu OK ČD smějí provádět jen firmy k provádění protikorozní ochrany oprávněné a odborně
způsobilé. Zhotovitel protikorozní ochrany musí mít potřebné technické vybavení, odborný personál a zavedený
vlastní systém řízení jakosti. Zhotovitel musí zajistit kvalitní provádění všech fází protikorozní ochrany
od úpravy povrchu oceli až po poslední vrstvu nátěru, včetně všech potřebných kontrol a zkoušek během
provádění protikorozní ochrany ve smyslu ČSN EN ISO 12944-1 až 8.
Pro provádění nátěrových systémů musí být zhotovitel od výrobce (dodavatele) NH oprávněn a zaškolen
k používání příslušných NH a NS.
Zhotovitel žárového stříkání kovů musí být způsobilý pro příslušné práce (i pro přípravu ocelového povrchu)
ve smyslu ČSN EN ISO 14922-1 až ČSN EN ISO 14922-4. Např. musí mít příslušné prostory a vybavení,
pracovníky se zkouškou způsobilosti pro žárové stříkání (viz ČSN EN ISO 14918), kvalifikované pracovníky
pro zkoušky, systém řízení jakosti atd.
Zhotovitel žárového zinkování ponorem musí mít zavedený systém řízení jakosti podle ČSN EN ISO 9001 nebo
ČSN EN ISO 9002.
Zhotovitel protikorozní ochrany musí zpracovat (zajistit) dokumentaci skutečného provedení (viz 25.B.1.10).
25.B.1.8 Dokumentace zhotovitele protikorozní ochrany
Pro zhotovení protikorozní ochrany OK musí její zhotovitel vypracovat (zajistit na své náklady) kvalitní
podrobný TP protikorozní ochrany se všemi náležitostmi (viz 25.B.3.1).
25.B.1.9 Stavební deník
O provádění protikorozní ochrany vede zhotovitel protikorozní ochrany stavební deník (stavební deník pro práce
protikorozní ochrany). Do stavebního deníku se zaznamenávají všechny práce prováděné zhotovitelem
protikorozní ochrany.
Základní požadavky na vedení stavebního deníku jsou v kap. 1 TKP, další údaje jsou v předpise ČD S 5/4.
Pro práce protikorozní ochrany musí stavební deník obsahovat zejména:
• identifikační údaje,
• seznam provádějících pracovníků s příslušnou kvalifikací pro jednotlivé druhy prací,
• seznam kvalifikovaných pracovníků kontroly,
• údaje o výrobcích, označení NH, číslo šarže, datum výroby,
• údaje o zahájení a postupu prací,
• údaje o provozních vlivech a povětrnostních podmínkách při provádění prací (měří se 2krát denně), slovně
se uvádí hodnocení povětrnostních podmínek, např. jasno, slunečno, zataženo apod.,
• údaje o přerušení, pokračování prací a technologických přestávkách,
• změny v průběhu stavby a specifikace víceprací,
• údaje o zakrývaných pracích a o jejich převzetí a údaje o dílčích přejímkách,
• údaje o provedení stanovených zkoušek a měření, druh a datum provádění kontrolních nebo jiných zkoušek,
5
• technologické údaje o nanášení NH,
• údaje o zvláštních událostech, které mohly ovlivnit kvalitu prováděných prací,
• údaje o kontrolách odběratelem.
Ke stavebnímu deníku patří i zprávy o kontrolách a zkušební protokoly. Pro zkušební protokoly lze použít
formuláře uvedené v přílohách ČSN EN ISO 12994-8.
25.B.1.10 Dokumentace skutečného provedení
Dokumentaci skutečného provedení protikorozní ochrany (obecně „Dokumentace skutečného provedení
stavby“) zajišťuje zhotovitel protikorozní ochrany.
Pro zpracování dokumentace skutečného provedení protikorozní ochrany včetně počtu vyhotovení a termínu
jejího odevzdání platí stejně jako pro dokumentaci skutečného provedení stavby kap. 1 TKP, čl. 1.11.4 a OTP
pro dokumentaci.
25.B.2 VÝROBKY PRO OCHRANNÉ PROTIKOROZNÍ POVLAKY
25.B.2.1 Nátěrové hmoty
Pro používání NH a jim příslušných doplňujících výrobků pro protikorozní ochranu OK mostních objektů platí
„Obecné technické podmínky ČD pro ochranné nátěrové systémy ocelových konstrukcí mostních objektů”.
U ostatních OK staveb železničního spodku a dalších OK podle předpisu ČD S 5/4 se uvedené OTP použijí
v přiměřeném rozsahu.
Výplňové a těsnicí tmely používané v ochranných nátěrových systémech musejí splňovat základní a technické
požadavky obecně závazných předpisů na stavební výrobky pro dopravní stavby.
Další podmínky a požadavky pro použití NH jsou v předpise ČD S 5/4.
25.B.2.2 Výrobky pro kovové povlaky
Výrobky pro kovové povlaky pro protikorozní ochranu OK musejí splňovat základní a technické požadavky
obecně závazných předpisů na stavební výrobky pro dopravní stavby. Tato podmínka se týká i kovových
povlaků, které jsou součástí kombinovaných povlaků.
25.B.3 TECHNOLOGICKÉ POSTUPY PRACÍ
25.B.3.1 Technologický předpis protikorozní ochrany
Zhotovitel protikorozní ochrany musí zpracovat podrobný TP protikorozní ochrany. Technologický předpis
protikorozní ochrany vychází z projektu protikorozní ochrany. V technologickém předpisu protikorozní ochrany
lze, s ohledem na konkrétní situaci, upřesnit řešení protikorozní ochrany dané projektem.
TP musí obsahovat podrobný postup prací pro všechny dílčí prvky OK. Přitom musí být respektován požadavek,
že provádění každé vrstvy smí být zahájeno až po kontrole vrstvy předchozí (viz kontrolní plán v TP), po
odstranění případných nedostatků a po zápisu do stavebního deníku. TP musí obsahovat také podmínky, za
kterých smějí být práce prováděny, kvalitativní parametry všech používaných výrobků a prací, způsob ochrany
proti nepříznivým klimatickým podmínkám v průběhu provádění prací i po jejich dokončení, způsob kontroly
kvality.
Při zpracování TP protikorozní ochrany je třeba se řídit příslušnými částmi ČSN EN ISO 12944, zejména částí
8. Podrobnější údaje o obsahu TP protikorozní ochrany pro OK jsou v předpise ČD S 5/4 a pro OK mostních
objektů v OTP pro dokumentaci. Pro ostatní OK lze předpis OTP pro dokumentaci použít v přiměřeném
rozsahu.
TP protikorozní ochrany schvaluje stavební dozor investora po kladném projednání se správcem objektu (OK).
6
25.B.3.2 Příprava ocelového povrchu otryskáváním
Obecné zásady pro přípravu povrchu jsou dány ČSN ISO 8504-1.
Kvalita přípravy povrchu je základním parametrem jakosti ovlivňujícím celkovou životnost protikorozní
ochrany a její funkčnost. Z tohoto důvodu se ocelové povrchy připravují (pro nanášení nátěrových a žárově
stříkaných povlaků) především otryskáním vhodným abrazivem - viz ČSN EN ISO 11124-1 a ČSN EN ISO
11126-1.
Svary musejí být upraveny tak, aby nesnižovaly životnost protikorozní ochrany. Svary nesmějí vykazovat
nerovnosti (viz ČSN EN ISO 12944-3), póry, kráterky, přívarky, rozstřiky svarového kovu apod.
Dodatečná úprava povrchů částí poškozených při montáži, montážních svarů a ostatních ploch musí odpovídat
stupni přípravy povrchu předepsanému pro celek.
Dodatečné broušení svarů ocelových konstrukcí, které byly čištěny otryskáváním, je možné (bez dalšího
otryskání) pouze v technicky odůvodněných případech a se souhlasem stavebního dozoru. Broušení je
využitelné v případech, kdy není vyžadován určitý stupeň drsnosti povrchu (viz 25.B.3.4).
Stupně přípravy povrchu při přípravě povrchu otryskáním stanoví ČSN EN ISO 12944-4. Otryskání se provádí
podle ČSN ISO 8504-2. Stupeň přípravy povrchu se hodnotí podle ČSN ISO 8501-1 porovnáním
s reprezentativními fotografickými vzory.
Způsob a kvalitu přípravy povrchu předepisuje dokumentace (projekt, TP). Přitom pro nátěrové povlaky je třeba
respektovat stupeň přípravy povrchu podle požadavků výrobce NH pro základní nátěr.
Pro žárové stříkání kovu je třeba v souladu s ČSN EN 22063 stupeň přípravy povrchu Sa 3.
25.B.3.3 Příprava ocelového povrchu ručním a mechanizovaným čištěním
Ruční a mechanizovaný způsob přípravy povrchu se použije při údržbě protikorozní ochrany v souladu
s dokumentací (projekt, TP). Tento způsob je využitelný pouze v technicky zdůvodněných případech (není-li
realizovatelné otryskání).
Stupně přípravy povrchu při ruční a mechanizované přípravě povrchu stanoví ČSN EN ISO 12944-4. Přípustné
jsou pouze stupně St 2 a St 3. Ruční a mechanizované čištění se provádí podle ČSN ISO 8504-3. Stupeň
přípravy povrchu se hodnotí podle ČSN ISO 8501-1 porovnáním s reprezentativními fotografickými vzory.
Ruční a mechanizovaná příprava povrchu není postačující pro žárově stříkaný povlak.
Pro nátěrové povlaky je ruční a mechanizovaná příprava povrchu použitelná v technicky zdůvodněných
případech (není-li realizovatelné otryskání) za předpokladu, že je k dispozici NH vhodná pro základní nátěr pro
takto připravený povrch a použitelná tak, aby byla zaručena požadovaná životnost protikorozní ochrany.
25.B.3.4 Drsnost připraveného ocelového povrchu pro NS a pro žárově stříkaný kov
Pro určení drsnosti otryskaného ocelového povrchu stanoví ČSN EN ISO 8503, část 1. a část 2. stupně drsnosti.
Stupně drsnosti se vyjadřují slovně: jemnější než jemný, jemný, střední, hrubý, hrubší než hrubý a hodnotí se
pomocí porovnávacích ISO komparátorů drsnosti profilu povrchu.
Otryskávací prostředky použité zhotovitelem musejí být v souladu s ČSN ISO 8504-2 tak, aby pro daný typ
povlaku byla dosažena požadovaná drsnost povrchu.
Požadavky na drsnost ocelového podkladu musejí být uvedeny v TP protikorozní ochrany. Pro nátěrové povlaky
se drsnost řídí požadavky výrobce NH pro základní nátěr. Není-li stanoveno jinak, považuje se za vyhovující
stupeň střední (viz ČSN EN ISO 12944-4). Pro nátěrové hmoty s vysokým obsahem zinku se vyžaduje
ostrohranný povrch.
Drsnost ocelového povrchu připraveného ručním a mechanizovaným čištěním není pro potřeby protikorozní
ochrany definována.
Pro žárové stříkání kovového povlaku se drsnost otryskaného povrchu řídí ČSN EN 22063.
Další podrobnosti jsou v předpise ČD S 5/4.
7
25.B.3.5 Kontrola připraveného ocelového povrchu
Ocelový povrch připravený pro nanášení základního nátěru nebo pro žárově stříkaný kov musí být vždy
prokazatelně zkontrolován určeným kontrolním orgánem (podle kontrolního plánu v TP). Požadovaná kvalita
(stupeň přípravy, drsnost) musí být potvrzena zápisem do stavebního deníku, popř. samostatným protokolem.
Při kontrole se také zjišťují povrchové vady z výroby nebo z montáže konstrukce (vrypy, ostré hrany,
nezačištěné svary, odstřiky svarového kovu apod. - viz ČSN EN ISO 12944-3) a nařizuje se jejich odstranění.
25.B.3.6 Příprava ocelového povrchu pro žárové zinkování ponorem
Povrchy OK určené k žárovému zinkování ponorem se nesmějí při výrobě OK chránit nátěry proti ulpívání
odstřiků svarového kovu.
Povrch OK určený k zinkování ponorem musí být z výroby OK připraven. Nepřípustné jsou povrchové vady
typu vrypu, zápalů apod. Hrany musejí být opracovány, povrch musí být zbaven svarových odstřiků a návarů,
svary musejí být očištěny od strusky. Na povrchu nesmějí být jiné kovové povlaky, nátěrové hmoty (popisové
značky), povrch nesmí být znečištěn tukem apod. Stav povrchu musí být předán zinkovně prokazatelným
způsobem.
25.B.3.7 Žárově stříkané povlaky
Pro vytvoření žárově stříkaných povlaků ze zinku, hliníku a jejich slitin platí ČSN EN 22063.
Doba mezi dokončením přípravy povrchu a nanesením povlaku musí být v závislosti na místních podmínkách co
nejkratší, a to kratší než 4 hodiny.
Otryskaný povrch připravený ke stříkání povlaku musí být čistý, suchý a bez jakýchkoliv náznaků rzi.
Nástřik kovů se nesmí provádět v podmínkách způsobujících kondenzaci vlhkosti na pokovovaném povrchu
a při teplotách nižších než -5 °C.
Další podrobnosti jsou v předpise ČD S 5/4. Případné opravy (doplnění) žárově stříkaného povlaku a jeho
ošetření před nanášením základního nátěru následného NS musejí být podrobně uvedeny v TP.
25.B.3.8 Povlaky vytvořené žárovým zinkováním ponorem
Pro vytvoření povlaků žárovým zinkováním ponorem platí ČSN EN ISO 1461 a ČSN EN ISO 14713. Kvalitu
zinkového povlaku podle těchto norem zajišťuje zinkovna podle konkrétních dohodnutých podmínek mezi
zinkovnou a objednatelem (případným zhotovitelem ochranného nátěrového povlaku).
Konkrétní podmínky musejí být uvedeny v TP protikorozní ochrany. Další podrobnosti jsou v předpise
ČD S 5/4.
Objednatel žárového zinkování ponorem musí objednat zinkování v rozsahu celé ČSN EN ISO 1461 a musí
sdělit zinkovně závazné doplňující informace podle přílohy A této normy. Větší tloušťky zinkového povlaku
(dle TP protikorozní ochrany) je třeba zvlášť objednat. Je třeba vyhradit si přejímací kontrolu v zinkovně
a předání protokolů o měření tlouštěk. Měření tlouštěk se v běžných případech provádí magnetickou metodou
dle ČSN EN ISO 2178.
Přilnavost zinkového povlaku se v běžných případech při přejímací kontrole nezjišťuje.
Případné opravy (doplnění) povlaku se provádí jen podle konkrétně dohodnutých podmínek (technologie) mezi
zinkovnou a objednatelem (případným zhotovitelem ochranného nátěrového povlaku).
Ošetření zinkového povrchu před nanášením základního nátěru následného NS nebo před nanášením těsnicího
nátěru musí být podrobně uvedeno v TP protikorozní ochrany.
25.B.3.9 Základní nátěr
Základní nátěr na ocelový povrch ani na kovový podklad (nanesený žárovým stříkáním nebo žárovým
zinkováním ponorem) nesmí být nanášen válečkem ani textilií.
Na připravený ocelový povrch musí být základní nátěr nanesen co nejdříve po dokončení přípravy ocelového
povrchu.
8
Nejdelší přípustné doby v závislosti na umístění natírané konstrukce jsou:
• 4 hodiny, když je dílec OK v průběhu přípravy povrchu (tryskání) nebo po ukončení přípravy povrchu
umístěn pod přístřeškem, na volném prostranství nebo je volným prostranstvím transportován,
• 8 hodin, když je dílec OK v průběhu přípravy povrchu (tryskání) nebo po ukončení přípravy povrchu
umístěn v hale.
Pro nanášení základního nátěru na žárově nanesený kovový povlak je rozhodující stav kovového povlaku
(čistota, drsnost atd.).
Porušené plochy zinkového povrchu musejí být obnoveny takovým způsobem, aby ochranná účinnost povlaku
jako celku byla zachována. Znečištění povrchu zinku látkami ve formě olejů, tuků, konzervačních prostředků,
solí, mechanicky ulpěných nečistot a zbytků značení musí být odstraněno.
Při lehkém zdrsnění povrchu otryskáváním musí být použit nekovový otryskávací prostředek. Ostatní úpravy
musejí být provedeny v souladu s technickými podmínkami výrobců nátěrových hmot.
Po lehkém přetryskání, jehož cílem je zdrsnění povrchu pro zvýšení přilnavosti u nových lesklých povlaků
zinku, musí být zbytková vrstva zinku celistvá a bez mechanického poškození. Minimální zbytková tloušťka
vrstvy zinku musí být uvedena v TP.
Z povrchů vystavených delší dobu vlivům povětrnosti nebo v případě jejich znečištění je nutné odstranění všech
nečistot a případných náletů korozních produktů lehkým přetryskáním, omytím tlakovou vodou s přídavkem
detergentů, tlakovou párou nebo kartáčováním ocelovými kartáči. Způsob je nutno stanovit s ohledem na
konkrétně zjištěný stav povrchu při jeho prohlídce.
Použitá technologie nanášení (ruční, stříkání pneumatické, stříkání vysokotlaké apod.) musí odpovídat
doporučení výrobce.
Pro úpravu nátěrových hmot pro nanášení smějí být použita pouze výrobcem předepsaná ředidla.
První vrstva systému musí být nanesena tak, aby byly rovnoměrně zaplněny nerovnosti povrchu.
Zvláštní pozornost je nutno věnovat hranám, nýtům, spojům, otvorům, svarům apod., které je nutno např.
v případě nátěrových hmot s vysokým obsahem sušiny předetřít (pásový nátěr), zejména je-li následně použita
technologie vysokotlakého stříkání.
25.B.3.10 Příprava povrchů již dříve natřených
Pro přípravu povrchů již dříve natřených stanoví ČSN EN ISO 12944-4 typ přípravy povrchu s označením
částečná příprava povrchu. Stupně částečné přípravy povrchu udává ČSN ISO 8501-2 s ukázkami
reprezentativních vzorků a označuje je podle způsobu přípravy povrchu jako skupinu stupňů P Sa, P St, P Ma.
Před zahájením dalších nátěrů po provedené přípravě povrchu musejí být zbylé části původních nátěrů, včetně
všech základních a podkladových vrstev prosté odlupujících se vrstev, prosté nečistot a musejí vykazovat
dostatečnou přilnavost.
Přilnavost původních nátěrů se hodnotí mřížkovou zkouškou podle ČSN ISO 2409 nebo zkouškou přilnavosti
odtrhem podle ČSN EN 24624. Za vyhovující se u mřížkové zkoušky považují stupně 0 až 2 a u zkoušky
přilnavosti odtrhem hodnota nejméně 2,0 MPa.
25.B.4 DODÁVKA, SKLADOVÁNÍ A PRŮKAZNÍ ZKOUŠKY
25.B.4.1 Dodávka
Zhotovitel protikorozního povlaku smí použít jen výrobky, které patří do daného, předem schváleného,
protikorozního povlaku. Pro NH viz 25.B.2.1.
Při dodávce výrobků na stavbu kontroluje zodpovědný zástupce zhotovitele s přizváním stavebního dozoru
zejména:
• dodací listy a označení dodávky,
• neporušenost obalů a výrobků,
9
• datum výroby,
• údaj o záruční lhůtě,
• údaj o způsobu skladování,
• údaj o poměru míšení jednotlivých výrobků,
• údaj o předepsaných teplotách pro zpracovatelnost.
Údaje musejí být v češtině.
Kontrola musí být zaznamenána ve stavebním deníku (viz 25.B.1.8).
Výrobky s neprůkaznými údaji, výrobky s prošlou záruční dobou a výrobky porušené tak, že nemohou plnit
svou funkci, se nesmějí použít.
25.B.4.2 Skladování
U všech výrobků musí zhotovitel protikorozní ochrany zajistit jejich skladování předepsaným způsobem podle
údajů výrobce, popř. podle TP (prostory, ochrana, teplota apod.).
Nátěrové hmoty vyžadují umístění v suchých prostorách s teplotami nad 0 °C u rozpouštědlových NH a nad
+5 °C u vodou ředitelných NH.
25.B.4.3 Průkazní zkoušky
Průkazní zkoušky výrobků pro protikorozní povlaky se provádějí v rámci ověřování výrobků podle příslušných
právních předpisů, které stanovují technické požadavky na výrobky (viz kap.1 TKP), případně i podle
požadavků ČD - viz OTP ČD pro ochranné nátěrové systémy ocelových konstrukcí mostních objektů. Na stavbě
se průkazní zkoušky neprovádějí.
25.B.5 ODEBÍRÁNÍ VZORKŮ A KONTROLNÍ ZKOUŠKY
25.B.5.1 Odebírání vzorků
Odebírání vzorků pro kontrolní zkoušky přichází v úvahu u NH v případě pochybností o jejich kvalitě (viz
kap. 1 TKP). Vzorky se odebírají podle ČSN 67 3007. Odebíraní vzorků pro kontrolní zkoušky je vždy přítomen
zhotovitel protikorozní ochrany a stavební dozor.
25.B.5.2 Kontrola a přejímka ocelové konstrukce k protikorozní ochraně
Před zahájením prací protikorozní ochrany kontroluje a přejímá zhotovitel protikorozní ochrany ocelovou
konstrukci - povrch od výrobce OK, popř. od montážní organizace. Při této kontrole se posuzuje stav povrchu
OK ve vztahu k 25.B.1.4. Přejímka se zapisuje do stavebního deníku.
25.B.5.3 Kontroly a kontrolní zkoušky zhotovitele
Potřebné kontroly a zkoušky, které má zhotovitel v průběhu prací provádět musejí být uvedeny v kontrolním
plánu, který je součástí TP.
Kontrolní zkoušky provádí zhotovitel za účasti stavebního dozoru.
Bezprostředně před prováděním každé nátěrové vrstvy musí zhotovitel změřit rozhodující parametry podkladu
a ovzduší (viz 25.B.7). Tato měření se provádějí i v průběhu prací, a to 2x denně a při náhlé změně počasí.
Výsledky měření je nutno zapsat do stavebního deníku.
Pokud podmínky nejsou vyhovující, nesmějí být práce zahájeny ani prováděny.
Zhotovitel musí kontrolní zkoušky provádět v průběhu prací s potřebnou pečlivostí, v požadovaném rozsahu
a způsobem podle TP. O výsledcích se sepisuje protokol, který je součástí stavebního deníku.
Objednatel je prostřednictvím stavebního dozoru průběžně informován o výsledcích kontrolních zkoušek
zhotovitele protikorozní ochrany.
10
Pokud podmínky pro provádění dané vrstvy nejsou v mezích dle TP, práce nesmějí být zahájeny (musejí být
přerušeny). Rozhodující skutečnosti je nutno zapsat do stavebního deníku.
Zkoušky hradí zhotovitel.
25.B.5.4 Kontroly a kontrolní zkoušky objednatele
Stavební dozor kontroluje výrobky pro protikorozní ochranu a jejich přípravu zhotovitelem. Zhotovitel musí mít
certifikáty a osvědčení pro všechny použité NH a povlakové materiály.
Při provádění, u všech druhů protikorozních povlaků, kontroluje na stavbě stavební dozor zejména:
• kvalitu nanášení jednotlivých vrstev - celistvost, rovinnost, tloušťku vrstvy, rovnoměrnost, spotřebu,
• provedení detailů podle TP - dokonalé provedení v místech napojení na prvky mostního vybavení
a mostních součástí (odvodňovače, mostní závěry, ukončení u říms apod.) v místě tvarových změn
podkladní konstrukce, v místě návaznosti samostatných konstrukčních částí, v místě styku dvou konstrukcí
apod.
V případě pochybností o zkouškách provedených zhotovitelem vyžaduje stavební dozor provedení opakovaných
zkoušek nebo opakované zkoušky sám zajišťuje, popř. se po dohodě se zhotovitelem provádějí rozhodčí
zkoušky nezávislou zkušebnou (viz kap.1 TKP, čl. 1.6.5).
Pro úhradu zkoušek prováděných z rozhodnutí stavebního dozoru platí kap. 1 TKP.
25.B.5.5 Přilnavost nátěrů
Zjišťování přilnavosti nátěrů se (s ohledem na destrukční charakter zkoušek) běžně provádí po provedení
základního nátěru, případně po provedení podkladových nátěrů.
U konečných nátěrových povlaků se přilnavost zjišťuje pouze v rozhodčích případech, např. vznikne-li
podezření na nedodržení TP, nebo je-li vzhled povlaku nevyhovující (viz ČSN EN ISO 4618-2).
Přilnavost se zkouší buď mřížkovou zkouškou podle ČSN ISO 2409 nebo odtrhovou zkouškou podle
ČSN EN 24624.
Pro stanovení přilnavosti mřížkovou zkouškou v provozních podmínkách se používá pouze skalpel nebo
podobný ostrý řezný nástroj.
Vyhovující stupně přilnavosti jsou 0 až 2 v případě nových i údržbových obnovovacích nátěrů (viz 25.B.3.10).
Při stanovení přilnavosti odtrhovou zkouškou se za vyhovující považuje hodnota nejméně 3,0 MPa.
Četnost zkoušek přilnavosti je individuální a stanovuje se v TP.
25.B.5.6 Přilnavost kovových povlaků
Přilnavost povlaku vytvořeného žárovým zinkováním ponorem se v běžných případech nezjišťuje (viz
25.B.3.8), pokud není dohodnuto jinak.
Přilnavost žárově stříkaného povlaku se zjišťuje mřížkovou nebo odtrhovou zkouškou. Provádí se v případech
stanovených v TP s ohledem na ČSN EN ISO 14922-1 až ČSN EN ISO 14922-4, nebo jako dodatečná kontrolní
zkouška v případě pochybností.
25.B.5.7 Měření tloušťky
Pro měření tloušťky nátěru platí norma ČSN EN ISO 2808.
V průběhu provádění nátěrového systému kontroluje zhotovitel tloušťky mokrých vrstev (viz ČSN 67 3062)
v souladu s TP.
Tloušťka zaschlých povlaků se v běžných případech měří magnetickou metodou podle ČSN ISO 2178 v souladu
s ČSN ISO 2064, ČSN 03 8187 a ČSN 67 3061.
U nátěrů, není-li stanoveno jinak (v odůvodněných případech je stanoveno v TP), nejsou přípustné jednotlivé
tloušťky suchého filmu menší než 80 % předepsané tloušťky. Místa, na kterých byly naměřeny nepřípustné
hodnoty tloušťky, musejí být opravena. Jednotlivé tloušťky suchého filmu v rozmezí 80 % až 100 % předepsané
11
tloušťky jsou přípustné za předpokladu, že průměrná tloušťka suchého filmu zjištěná ze všech měřených tlouštěk
v dané části plochy je rovna předepsané tloušťce suchého filmu nebo je větší.
Maximální tloušťka suchého filmu by neměla být větší než dvojnásobek předepsané tloušťky (pokud výrobce
NH nestanoví jinak).
Toto kriterium lze uplatnit i pro kombinované povlaky za předpokladu, že byla samostatně zjištěna vyhovující
tloušťka kovového povlaku stanovená v TP v souladu s příslušnými normami.
Počet měřených míst určuje individuálně TP v závislosti na rozsahu a členitosti plochy (dílčích prvků).
25.B.5.8 Kontrolní plochy
Kontrolní plocha se zhotovuje při provádění NS a kombinovaných systémů na ocelovém povrchu i na kovovém
povlaku. Při zřizování kontrolní plochy se provádějí všechny práce protikorozní ochrany podle TP. K účasti při
zřizování kontrolní plochy zve zhotovitel protikorozní ochrany příslušné účastníky, kterými jsou výrobce NH,
kontrolní orgán zhotovitele protikorozní ochrany, stavební dozor, správce objektu, inspekční organizace.
Kontrolní plochy se zhotovují v místech, která jsou typická pro korozní namáhání konstrukce jako celku. Mají
obsahovat plochy svislé i vodorovné i hrany.
Velikost a počet kontrolních ploch se stanovuje proporcionálně k velikosti konstrukce asi od l m2 do 20 m2
(podrobnosti viz ČSN EN ISO 12944-7 a 8).
Všechny kontrolní plochy musejí být přesně zdokumentovány a mají být na povrchu konstrukce trvale
vyznačeny.
O umístění kontrolních ploch a postupu prací se vede písemný záznam ve stavebním deníku. Vede se
dokumentace s vyznačením všech významných údajů.
O zhotovování protikorozní ochrany na kontrolní ploše se pořizuje samostatný zápis. Pro zápis lze využít
doporučený formulář v příloze ČSN EN ISO 12944-8.
Další podrobnosti viz předpis ČD S 5/4.
25.B.6. PŘÍPUSTNÉ ODCHYLKY, MÍRA OPOTŘEBENÍ, ZÁRUKY
25.B.6.1 Přípustné odchylky
Přípustná rozmezí v tloušťkách protikorozního povlaku - viz 25.B.5.7.
25.B.6.2 Míra opotřebení
Základní nátěr vystavený povětrnosti déle než 6 měsíců (pokud výrobce nestanoví jinak) se v daném systému
nebere v úvahu. Po uplynutí této doby se další provádění nátěrového povlaku řeší individuálně (překrytí
základního nátěru novou vrstvou, odstranění základního nátěru apod.).
25.B.6.3 Záruky
Záruční doby všeobecně stanoví kapitola 1 TKP.
Záruční doba 5 let platí pro použité výrobky i provedení protikorozní ochrany včetně detailů.
25.B.7. KLIMATICKÁ OMEZENÍ
25.B.7.1 Vlhkost a teplota ovzduší a podkladu
Práce se smějí provádět pouze ve vhodných klimatických podmínkách. Základní vymezení přípustné vlhkosti
a teploty ovzduší pro provádění jednotlivých vrstev je v ČSN EN ISO 12944.
12
Pro každý případ protikorozní ochrany musejí být klimatické podmínky uvedeny v příslušném TP včetně
vhodných (možných) ochranných opatření pro jejich dodržení.
Pro klimatické podmínky platí následující ustanovení:
• otryskávání a žárové stříkání kovového povlaku se nesmí provádět při teplotě nižší než -5 °C,
• polyuretanové dvousložkové NH, epoxidové dvousložkové NH a polyesterové dvousložkové NH smějí být
nanášeny a smějí zasychat při teplotě okolního vzduchu nejméně +15 °C, pokud není výrobcem stanoveno
jinak,
• vodou ředitelné NH smějí být nanášeny a smějí zasychat při teplotě okolního vzduchu nejméně +10 °C,
• ostatní NH (s výjimkami speciálních nátěrových hmot) smějí být nanášeny a smějí zasychat při teplotě
okolního vzduchu nejméně +5 °C, pokud není výrobcem nátěrové hmoty stanoveno jinak,
• během otryskávání a žárového stříkání kovového povlaku nesmí dojít k ovlhčení povrchu (orosení) vlivem
snížení teploty povrchu podkladového kovu pod teplotu rosného bodu,
• teplota povrchu podkladového kovu musí být o +3 °C vyšší než teplota rosného bodu, za okamžitých
podmínek, tj. teploty a relativní vlhkosti vzduchu. Vztah mezi teplotou vzduchu, relativní vlhkosti vzduchu
a teplotou povrchu je uveden v ČSN ISO 8502-4,
• teplota natíraného povrchu nesmí být vyšší než +40 °C.
• při provádění protikorozní ochrany OK v dílně nemá být relativní vlhkost vzduchu vyšší než 75 % (mimo
alkylsilikátových NH). Je třeba zajistit, aby nátěry byly nanášeny a aby zasychaly v bezprašném prostředí,
• nátěry je zakázáno zhotovovat na mokrý a orosený povrch,
• měření pro určení rosného bodu podle ČSN ISO 8502-4 je nutno provádět podle momentálních
povětrnostních podmínek a při jejich změně, nejméně však 2 x denně,
• o naměřených údajích, tj. teplotě vzduchu, teplotě povrchu a relativní vlhkosti vzduchu se vede záznam
ve stavebním deníku,
• stanovení okamžitých povětrnostních podmínek se provádí v místech, kde se momentálně provádějí práce.
25.B.8. SOUHLAS S PROVEDENÝMI PRACEMI, PŘEVZETÍ PRACÍ
25.B.8.1 Souhlas s provedenými pracemi
Když zhotovitel dokončí práce, oznámí tuto skutečnost stavebnímu dozoru. Předá mu zprávu o rozsahu prací
ve vztahu k požadavkům smlouvy o dílo.
Zpráva musí obsahovat přehled všech provedených kontrol a zkoušek ve vztahu k TP. Ve zprávě musejí být
uvedeny podle protokolů sepsaných v průběhu provádění výsledky všech zkoušek, skutečná spotřeba výrobků,
období nanášení jednotlivých vrstev, provedení detailů.
Zpráva musí obsahovat potvrzené dokumenty skutečného provedení stavby (písemnosti, výkresy, stavební deník
atd. - viz 25.B.1.10).
Stavební dozor posoudí tuto zprávu a po jejím případném doplnění a na základě průběžného dozoru nad činností
zhotovitele, na základě přejímání jednotlivých vrstev a výsledků kontrolních zkoušek vysloví písemně souhlas
s provedenými pracemi.
25.B.8.2. Převzetí prací
Souhlas stavebního dozoru s provedenými pracemi, potvrzující, že práce uvedené ve zprávě zhotovitele souhlasí
se skutečností, je nutnou podmínkou pro převzetí prací od zhotovitele.
Součástí převzetí prací protikorozní ochrany je vzhledové hodnocení celkového stavu protikorozního povlaku
(viz ČSN EN ISO 4618-2). Kontroluje se zejména:
• rovnoměrnost nanesení na všechny plochy,
• překrytí hran a obtížně dostupných míst,
• celistvost,
• zanesení nečistot do zaschlého nátěru,
13
• výskyt nepřípustných vad jako jsou trhliny, puchýřování, praskání, odlupování, pórovitost, kráterky, slzy,
apod..
Součástí převzetí je i měření celkové tloušťky protikorozního povlaku.
Při převzetí prací musí být odevzdána dokumentace skutečného provedení stavby, případně musí být rozhodnuto
o termínu dodání této dokumentace.
Jednání o převzetí prací se zúčastní správce objektu.
25.B.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
25.B.9.1 Kontrolní měření
Kontrolní měření se provádí v rozsahu kontrol uvedených v oddíle 25.B.5.
25.B.9.2 Měření posunů a přetvoření
Neurčuje se.
25.B.10 EKOLOGIE
25.B.10.1 Všeobecně
Podle typu protikorozního povlaku a povahy činností při jeho zhotovování je nutno řídit se podmínkami danými
v kap. 1 TKP.
Nátěrové hmoty patří k chemickým látkám. Musí se s nimi zacházet podle příslušných právních předpisů
v platném znění.
25.B.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ
OCHRANA
25.B.11.1 Bezpečnost práce a technických zařízení
Podmínky pro bezpečnost práce a technických zařízení jsou dány předpisem ČD Op 16 a kap. 1 TKP.
25.B.11.2 Požární ochrana
Zásady požární ochrany jsou uvedeny v kap. 1 TKP.
25.B.12 CITOVANÉ A SOUVISEJÍCÍ NORMY A PŘEDPISY
25.B.12.1 Obecné ustanovení
Uvedené citované a související normy a předpisy vycházejí z aktuálního stavu v době zpracování TKP, případně
v době jejich aktualizace. Uživatel TKP odpovídá za použití aktuální verze výchozích podkladů ve smyslu
kap. 1 TKP, oddílu 1.3, tj. právních předpisů, technických norem a předpisů a předpisů ČD.
14
25.B.12.2 Citované normy a předpisy
ČSN 03 8157 Ochrana proti korozi. Kovové a nekovové povlaky. Nedestruktivní metody
měření tloušťky. Všeobecné požadavky.
ČSN 67 3007 Vzorkování nátěrových hmot
ČSN 67 3061 Stanovení tloušťky nátěru
ČSN 67 3062 Stanovení tloušťky mokrého nátěru
ČSN EN 971-1 Nátěrové hmoty - Názvy a definice v oboru nátěrových hmot - Část : obecné
(67 0010) pojmy
ČSN EN 22063 Kovové a jiné anorganické povlaky - Žárové stříkání - Zinek, hliník a jejich
(03 8551) slitiny (ISO 2063: 1991 modifikovaná)
ČSN EN 24624 Nátěrové hmoty. Odtrhová zkouška přilnavosti
(67 3077)
ČSN EN ISO 1461 Žárové povlaky zinku nanášené ponorem na železných a ocelových
(03 8558) výrobcích - Specifikace a zkušební metody
ČSN EN ISO 2808 Nátěrové hmoty - Stanovení tloušťky nátěru
(673061)
ČSN EN ISO 4618-2 Nátěrové hmoty - Názvy a definice v oboru nátěrových hmot - Část 2:
(67 0010) Odborné termíny vztahující se k charakterizaci a vlastnostem nátěrů
ČSN EN ISO 4618-3 Nátěrové hmoty - Názvy a definice v oboru nátěrových hmot - Část 3:
(67 0010) Příprava povrchu a způsoby aplikace
ČSN EN ISO 8503-1 Příprava ocelových podkladů před nanesením nátěrových hmot a obdobných
(03 8223) výrobků - Charakteristiky drsnosti povrchu otryskaných ocelových podkladů -
Část 1: Specifikace a definice pro hodnocení otryskaných povrchů s pomocí
ISO komparátorů profilů povrchu
ČSN EN ISO 8503-2 Příprava ocelových podkladů před nanesením nátěrových hmot a obdobných
(03 8223) výrobků - Charakteristiky drsnosti povrchu otryskaných ocelových podkladů -
Část 2: Hodnocení profilu povrchu otryskané oceli komparátorem
ČSN EN ISO 9001 Systémy jakosti. Model zabezpečování jakosti při návrhu, vývoji, výrobě,
(01 0321) instalaci a servisu
ČSN EN ISO 9002 Systémy jakosti. Model zabezpečování jakosti při výrobě, instalaci a servisu
(01 0322)
ČSN EN ISO 11124-1 Příprava ocelových podkladů před nanesením nátěrových hmot a obdobných
(03 8234) výrobků - Specifikace kovových otryskávacích prostředků - Část 1: Obecný
úvod a klasifikace
ČSN EN ISO 11126-1 Příprava ocelových podkladů před nanesením nátěrových hmot a obdobných
(03 8236) výrobků - Specifikace nekovových otryskávacích prostředků - Část 1: Obecný
úvod a klasifikace
ČSN EN ISO 12944-1 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 1: Obecné zásady
ČSN EN ISO 12944-2 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 2: Klasifikace vnějšího prostředí
ČSN EN ISO 12944-3 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 3: Navrhování
ČSN EN ISO 12944-4 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 4: Typy povrchů podkladů a jejich příprava
ČSN EN ISO 12944-5 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 5: Ochranné systémy
ČSN EN ISO 12944-6 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 6: Laboratorní zkušební metody
15
ČSN EN ISO 12944-7 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 7: Provádění a dozor při zhotovování nátěrů
ČSN EN ISO 12944 8 Nátěrové hmoty - Protikorozní ochrana ocelových konstrukcí ochrannými
(03 8241) nátěrovými systémy - Část 8: Zpracování specifikací pro nové a údržbové
nátěry
ČSN EN ISO 14918 Žárové stříkání - Zkoušení způsobilosti pracovníků provádějících žárové
(038750) stříkání
ČSN EN ISO 14713 Ochrana železných a ocelových konstrukcí proti korozi - Povlaky zinku
(03 8261) a hliníku - Směrnice
ČSN EN ISO 14922-1 Žárové stříkání - Požadavky na jakost při žárovém stříkání konstrukcí -Část 1:
(03 8711) Směrnice pro jejich volbu a použití
ČSN EN ISO 14922-2 Žárové stříkání - Požadavky na jakost při žárovém stříkání konstrukcí -Část 2:
(03 8711) Komplexní požadavky na jakost
ČSN EN ISO 14922-3 Žárové stříkání - Požadavky na jakost při žárovém stříkání konstrukcí -Část 3:
(03 8711) Standardní požadavky na jakost
ČSN EN ISO 14922-4 Žárové stříkání - Požadavky na jakost při žárovém stříkání konstrukcí -Část 4:
(03 8711) Základní požadavky na jakost
ČSN ISO 2064 Kovové a jiné anorganické povlaky. Definice a dohody týkající se měření
(03 8155) tloušťky.
ČSN ISO 2409 Nátěrové hmoty. Mřížková zkouška
(67 3085)
ČSN ISO 2178 Nemagnetické povlaky na magnetických podkladech. Měření tloušťky
(03 8181) povlaku. Magnetická metoda
ČSN ISO 8044 Koroze kovů a slitin. Slovník
(03 8001)
ČSN ISO 8501-1 Příprava ocelových podkladů před nanesením nátěrových hmot a obdobných
(03 8221) výrobků - Vizuální vyhodnocení čistoty povrchu - Část 1: Stupně zarezavění
a stupně přípravy ocelového podkladu bez povlaku a ocelového podkladu po
úplném odstranění předchozích povlaků
ČSN ISO 8501-2 Příprava ocelových podkladů před nanesením nátěrových hmot a obdobných
(03 8221) výrobků - Vizuální vyhodnocení čistoty povrchu - Část 2: Stupně přípravy
dříve natřeného ocelového podkladu po místním odstranění předchozích
povlaků
ČSN ISO 8502-4 Příprava ocelových podkladů před nanesením nátěrových hmot a obdobných
(03 8222) výrobků - Zkoušky pro vyhodnocení čistoty povrchů - Část 4: Směrnice pro
odhad pravděpodobnosti kondenzace vlhkosti před nanášením nátěrů
ČSN ISO 8504-1 Příprava ocelových podkladů před nanesením nátěrových hmot a obdobných
(03 8224) výrobků - Metody přípravy povrchu - Část 1: Obecné zásady
ČSN ISO 8504-2 Příprava ocelových podkladů před nanesením nátěrových hmot a obdobných
(03 8224) výrobků - Metody přípravy povrchu - Část 2: Otryskávání
ČSN ISO 8504-3 Příprava ocelových podkladů před nanesením nátěrových hmot a obdobných
(03 8224) výrobků - Metody přípravy povrchu - Část 3: Ruční a mechanizované čištění
ČD S 5/4 Protikorozní ochrana ocelových konstrukcí
OTP Obecné technické podmínky Českých drah, s.o. pro dokumentaci železničních
mostních objektů (č.j. 794/2000 - O 13)
OTP Obecné technické podmínky Českých drah s.o. pro ochranné nátěrové
systémy ocelových konstrukcí mostních objektů (č.j. 955/2000 - O 13)
ČD Op 16 Pravidla o bezpečnosti a ochraně zdraví při práci
25.B.12.3 Související normy a předpisy
ČSN 03 8215 Stanovení zamaštění kovových povrchů
ČSN 03 8220 Zásady povrchové úpravy nátěrem
16
ČSN 03 8260 Ochrana ocelových konstrukcí proti atmosférické korozi. Předpisování,
provádění, kontrola
ČSN ISO/TR 8502-1 Příprava ocelových podkladů před nanesením nátěrových hmot a obdobných
(03 8222) výrobků. Zkoušky pro vyhodnocení čistoty povrchu - Část 1: Provozní
metody pro rozpustné korozní produkty železa
ČSN ISO 8502-2 Příprava ocelových podkladů před nanesením nátěrových hmot a obdobných
(03 8222) výrobků. Zkoušky pro vyhodnocení čistoty povrchu - Část 2: Laboratorní
stanovení chloridů na očištěném povrchu
ČSN ISO 8502-3 Příprava ocelových podkladů před nanesením nátěrových hmot a obdobných
(03 8222) výrobků. Zkoušky pro vyhodnocení čistoty povrchu - Část 3: Stanovení
prachu na ocelovém povrchu připraveném pro natírání (metoda snímání
samolepicí páskou)
ČSN ISO 9223 Koroze kovů a slitin. Korozní agresivita atmosfér. Klasifikace
(03 8203)
25.B.12.4 Související kapitoly TKP
Kapitola 1 Všeobecně
Kapitola 19 Ocelové mosty a konstrukce
17
Poznámky:
18
TECHNICKÉ KVALITATIVNÍ PODMÍNKY STAVEB ČESKÝCH DRAH
Vydavatel: České dráhy, s.o. - Divize dopravní cesty, o.z.
P r v n í v y d á n í / z roku 1996/ bylo vyhotoveno a připomínkováno v tomto složení:
Zpracovatel: PRAGOPROJEKT, a.s., a SUDOP Praha, a.s.
Zpracovatel kap. 25: část A-Ing. Šetřil (SUDOP Praha, a.s.),
část B-Ing. Kubátová (SVÚOM Praha, a.s.)
Technická rada: Ing. Milan Strnad (Pragoprojekt, a.s.), Ing. Miloslav Bažant (Pragoprojekt, a.s.),
Ing. Jiří Stříbrný (SUDOP Praha, a.s.), Ing. Petr Lapáček (SUDOP Praha, a.s.),
Ing. Vítězslav Herle (SG-Geotechnika, a.s.), Ing. Jiří Bureš (ČD-DDC),
Ing. Ondřej Chládek (ČD-DDC), Ing. Danuše Marusičová (ČD-DDC),
Ing. Pavel Stoulil (MD ČR)
T ř e t í - aktualizované v y d á n í /z roku 2000/ včetně z m ě n y č. 1 /z roku 2001/ :
Zpracovatel: České dráhy, s.o., DDC, o.z., Technická ústředna dopravní cesty Praha
Gestor části B Ing. Milan Kučera (ČD, DDC O13)
kapitoly 25:
Zpracovatel připomínek k části B kapitoly 25:
Ing. Miroslav Teichman
(ČD, DDC, Technická ústředna dopravní cesty - sekce 13)
Distribuce: České dráhy, s.o., DDC, o.z.
Technická ústředna dopravní cesty - Sekce technické dokumentace
772 58 Olomouc, Nerudova l
tel. 950-2241, st. tel. 068-472 22 41
fax 950-5290, st. fax 068-472 52 90
e-mail: TUDCOTDOLCsek.@tudc.olc.cdrail.cz
