Správa železniční dopravní cesty, státní organizace
Dlážděná 1003/7, 110 00 Praha 1, Nové Město
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 6
KONSTRUKČNÍ VRSTVY TĚLESA
ŽELEZNIČNÍHO SPODKU
Třetí - aktualizované vydání
změna č. 6
Schváleno generálním ředitelem SŽDC
dne: 7.4.2008
č.j.: 12153/08-OKS
Účinnost od: 1.7.2008
Počet listů : 14
Počet příloh: 0
Počet listů příloh: 0
Praha 2008
Tato publikace ani žádná její část nesmí být reprodukována, uložena ve vyhledávacím systému nebo
přenášena, a to v žádné formě a žádnými prostředky elektronickými, fotokopírovacími či jinými, bez
předchozího písemného svolení vydavatele.
Výhradní distributor: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
Obsah
6.1 ÚVOD 3
6.2 POPIS A KVALITA MATERIÁLŮ 3
6.2.1 Nestmelené vrstvy 4
6.2.2 Stmelené vrstvy 4
6.2.3 Plošné prvky 5
6.3 TECHNOLOGICKÉ POSTUPY PRACÍ 6
6.3.1 Technologie se snášením kolejového roštu 6
6.3.1.1 Všeobecné zásady 6
6.3.1.2 Postup provádění 6
6.3.1.3 Technologie provádění prací 7
6.3.2 Technologie bez snášení kolejového roštu 10
6.3.2.1 Všeobecné zásady 10
6.3.2.2 Metody a postup provádění 10
6.3.2.3 Technologie provádění 11
6.4 DODÁVKA, SKLADOVÁNÍ A POČÁTEČNÍ ZKOUŠKY 13
6.4.1 Dodávka a skladování 13
6.4.2 Počáteční zkoušky 13
6.5 ODEBÍRÁNÍ VZORKŮ A KONTROLNÍ ZKOUŠKY 15
6.5.1 Zemní pláň 15
6.5.2 Konstrukční vrstvy 15
6.5.2.1 Materiál konstrukčních vrstev 15
6.5.2.2 Zkoušení vytvořené konstrukční vrstvy 18
6.5.2.3 Zkušební postupy 19
6.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY 19
6.6.1 Zemní pláň 19
6.6.2 Konstrukční vrstvy 20
6.6.3 Záruky, údržba v záruční době 20
6.7 KLIMATICKÁ OMEZENÍ 20
6.8 ODSOUHLASENÍ A PŘEVZETÍ PRACÍ 21
6.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 22
6.10 EKOLOGIE 22
6.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 22
6.12 SOUVISEJÍCÍ NORMY, ZÁKONY A PŘEDPISY 22
6.12.1 Technické normy 22
6.12.2 Zákony 24
6.12.3 Předpisy SŽDC a ČD 25
6.12.4 Předpisy MD odbor PK 25
1
Seznam zkratek
CBR California Bearing Ratio (Kalifornský poměr únosnosti)
ČD České dráhy, akciová společnost
ČSN Česká norma
DLHM Dlouhodobý hmotný majetek
GPK Geometrické parametry koleje
CHKO Chráněná krajinná oblast
OTP Obecné technické podmínky
PSŘ Projekt souhrnného řešení
SŽDC Správa železniční dopravní cesty, státní organizace
SŽDC OTH Správa železniční dopravní cesty, státní organizace, Odbor traťového hospodářství
TKP Technické kvalitativní podmínky
TNŽ Technická norma železnic
TP Technické podmínky
ZTKP Zvláštní technické kvalitativní podmínky
2
6.1 ÚVOD
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP -
Všeobecně.
Kapitola 6 Technických kvalitativních podmínek staveb státních drah (dále TKP) platí pro konstrukční vrstvy
tělesa železničního spodku a v případě vrstev zlepšené zeminy a stabilizací rovněž pro technologické vrstvy
zemního tělesa a podloží zemního tělesa staveb státních drah, s právem hospodaření Správy železniční dopravní
cesty (dále SŽDC).
Konstrukční vrstvy tělesa železničního spodku (dále konstrukční vrstvy), jako součást pražcového podloží (tvoří
jej vrstva kolejového lože, konstrukční vrstva a zemní těleso), musí zajišťovat trvalé geometrické parametry
koleje a dosahovat požadovanou únosnost. Konstrukční vrstvy slouží zároveň k ochraně zemní pláně před
nepříznivými účinky vody a mrazu.
Předmětem této kapitoly TKP nejsou požadavky na kolejové lože, o kterých pojednává kapitola 7 TKP
a požadavky na zemní pláň, o kterých pojednává kapitola 3 TKP.
Pro konstrukční vrstvy a technologické vrstvy zemního tělesa pod pevnou jízdní dráhou musí být zpracovány
Zvláštní technické kvalitativní podmínky (dále ZTKP).
V případě, že kolejové lože spočívá přímo na zemní pláni bez konstrukční vrstvy, musí zemní pláň splňovat
požadavky kladené na pláň tělesa železničního spodku dle předpisu SŽDC S4 a vzorových listů železničního
spodku (dále vzorové listy).
Pro vytváření konstrukčních vrstev jsou používány dvě navzájem odlišné technologie, a to :
- technologie se snášením kolejového roštu,
- technologie bez snášení kolejového roštu.
Použité názvosloví a pojmy jsou převzaty z ČSN, ČSN EN, TNŽ, předpisů SŽDC a ČD, citovaných v oddíle
6.12 této kapitoly TKP.
6.2 POPIS A KVALITA MATERIÁLŮ
Konstrukční vrstvy vymezené v úvodu kapitoly, jsou tvořeny vrstvami z materiálů nestmelených, stmelených
a plošných prvků.
K materiálům vytvářejícím nestmelené vrstvy patří:
− přírodní štěrkopísčité nebo štěrkovité zeminy a přírodní drcené i nedrcené kamenivo, jako je písek (pouze
pro ochrannou vrstvu), štěrk, štěrkopísek, štěrkodrť, případně jejich směsi,
− umělé kamenivo, které obvykle vzniká při výrobě jiného produktu (např. vysokopecní struska),
− již dříve použitý materiál (např. výzisk - kamenivo ze stávajícího kolejového lože, recyklovaná štěrkodrť,
upravený recyklát, rozdrcené betonové pražce, beton apod.),
− minerální směsi pro zřizování konstrukčních vrstev, u kterých je požadována malá propustnost a vyšší
únosnost konstrukce. Minerálními směsmi nejsou štěrkopísky a štěrkodrtě.
Stmelené vrstvy zahrnují:
− zlepšené zeminy,
− stabilizované zeminy (dále stabilizace),
− popílkový stabilizát,
− úpravy kameniva živicí (dále živičné vrstvy),
− kamenivo stmelené hydraulickými pojivy.
Plošné prvky zahrnují:
− geosyntetika (geotextilie, geomřížky, geomembrány, geobuňky, geokompozity, geosyntetické jílové těsnění,
geosíť apod.),
− antivibrační rohože,
3
− tepelně izolační desky,
− betonové desky.
6.2.1 Nestmelené vrstvy
Požadavky na materiál nestmelených vrstev jsou obsaženy v:
− ČSN EN 13242, ČSN 73 6126 – 1,2 a TNŽ 73 6949,
− předpisu SŽDC S4, přílohy 14, 15 a 17,
− Obecných technických podmínkách (dále OTP),
− Zásadách pro zřizování konstrukčních vrstev pražcového podloží technologiemi bez snášení kolejového
roštu (dále „Zásady“).
Materiál nestmelených vrstev musí splňovat následující základní požadavky:
− odolnost proti zvětrávání a mechanickému opotřebení,
− přípustný obsah jemnozrnných a cizorodých částic,
− nenamrzavost a propustnost (v případě minerálních směsí málá propustnost),
− zrnitost s plynulou křivkou zrnitosti, s číslem nestejnozrnnosti C ≥ 15 a maximálním zrnem D = 22 mm resp.
u
32 mm,
Pro technologie bez snášení kolejového roštu musí materiál konstrukčních vrstev splňovat další požadavky
„Zásad“ pro použití dané soupravy.
Při použití vysokopecní strusky a již dříve použitého materiálu (např. výzisku) je kromě splnění technických
požadavků nutno prokázat i jejich nezávadnost vůči životnímu prostředí ve smyslu zákona č. 185/2001 Sb.,
o odpadech (viz článek 6.12.2 této kapitoly TKP).
Na styku se zemní plání musí být nestmelené vrstvy posouzeny podle filtračního kriteria ve smyslu
TNŽ 73 6949. V případě, že není toto kritérium splněno, musí být na zemní pláni položena vhodná separační
vrstva (např. minerální nebo geosyntetická).
Filtrační kritérium ve smyslu TNŽ 73 6949 musí být splněno i mezi konstrukční vrstvou tvořící pláň tělesa
železničního spodku a vrstvou kolejového lože.
Vlastnosti materiálů musí zhotovitel prokázat počátečními zkouškami podle článku 6.4.2 této kapitoly TKP.
6.2.2 Stmelené vrstvy
Stmelené vrstvy jsou vytvořeny zlepšenou zeminou, stabilizací, popílkovým stabilizátem, kamenivem
stmeleným hydraulickými pojivy nebo živičnými vrstvami (např. obalované kamenivo, kamenivo s penetračním
nástřikem apod.).
Zlepšení zemin je úprava zeminy promísením s jinou zeminou nebo pojivem s cílem umožnit a usnadnit
zpracování málo vhodných zemin v podloží zemního tělesa a v zemním tělese. V konstrukčních vrstvách se
zlepšené zeminy běžně nepoužívají (viz předpis SŽDC S4).
Stabilizace je způsob úpravy zemin, směsí zemin nebo jiného zrnitého materiálu s použitím pojiva nebo
chemické příměsi, kterou stabilizované materiály získají požadovanou pevnost v prostém tlaku (dále jen
pevnost) a odolnost proti mrazu a vodě.
Jako pojivo jsou používány:
− hydraulické látky (např. cement),
− vápno (včetně bezprašného),
− chemické přípravky,
− živice.
Vhodnost použití zemin pro zlepšení nebo stabilizaci musí být prokázána počátečními zkouškami provedenými
akreditovanou zkušebnou. Počátečními zkouškami musí být zároveň stanoveno složení a vlastnosti zlepšené
zeminy.
Druh pojiva stanoví projektová dokumentace na základě výsledků geotechnického průzkumu.
4
Požadavky na materiál, zhotovení a zkoušení vrstev zlepšené zeminy a stabilizací, jsou obsaženy v předpisu
SŽDC S4, ČSN 73 6124 – 1,2, ČSN EN 14227 – 1,2,3,4,5,10,11,12,13,14, ČSN 73 6133 a TP 94. Zlepšené
zeminy a stabilizace chemickými přípravky, které nejsou uvedeny v běžných normách a předpisech, musí řešit
dokumentace a Zvláštní technické kvalitativní podmínky (dále ZTKP).
Požadavky na materiál, zhotovení a zkoušení živičných vrstev jsou obsaženy v ČSN 73 6121, ČSN 73 6122,
ČSN 73 6127 – 1,2,3,4, ČSN 73 6129, ČSN EN 13 043 a v kapitole 9 TKP.
6.2.3 Plošné prvky
Geosyntetika
Geosyntetika představují geosyntetické materiály vyrobené z plastů, určené pro zabudování do zemních a jim
podobných konstrukcí. Patří k nim například geotextilie, geomřížky, geomembrány, geobuňky a geokompozity.
Geotextilie jsou plošné propustné výrobky ze syntetických nebo přírodních materiálů, určené k zabudování do
horninových, zemních a jim podobných konstrukcí k zajištění nových specifických vlastností konstrukcí. Podle
způsobu výroby se geotextilie dělí na netkané, tkané, pletené a kompozitní. V tělese železničního spodku plní
geotextilie funkci filtrační, oddělovací (dříve separační), drenážní a výztužnou. Zásady a podmínky jejich
použití jsou obsaženy v předpisu SŽDC S4 a OTP Geotextilie v tělese železničního spodku.
Geomřížky jsou plošná geosyntetika ve tvaru mřížky s pravidelně rozmístěnými otvory (oky). V tělese
železničního spodku zachycují tahová napětí a zvyšují tak jeho únosnost a stabilitu. Mohou být použity
samostatně nebo v kombinaci s geotextilií. Požadavky na geomřížky řeší předpis SŽDC S4 a OTP Geomřížky
a geomembrány v tělese železničního spodku.
Geomembrány jsou plošná geosyntetika v podobě nepropustné hydroizolační fólie, které kromě funkce
oddělovací a drenážní zajišťují svojí nepropustností také ochranu (hydroizolaci) zemní pláně před účinky
srážkové vody. Požadavky na geomembrány použité v tělese železničního spodku jsou uvedeny v OTP
Geomřížky a geomembrány v tělese železničního spodku.
Geobuňky jsou prostorová geosyntetika, která kromě funkce oddělovací zajišťují i funkci vyztužnou, případně
vytvářejí podmínky na ochranu povrchu zemních svahů proti erozi.
Geokompozity jsou plošné výrobky složené z více komponentů (prvků), ze kterých alespoň jeden je
geosyntetikum.
Geosyntetické jílové těsnění jsou továrně provedené kompozity z geosyntetických materiálů a jílových materiálů
s nízkou filtrační schopností (např. bentonitu), používané ve styku se zeminou nebo jinými materiály při
zemních a stavebních pracích
Návrh druhu geosyntetik a jejich umístění v pražcovém podloží řeší dokumentace.
Antivibrační rohože jsou plošné prvky ve tvaru desek nebo pásů, vyrobené např. z přírodního nebo
syntetického kaučuku, polyuretanu, pryžového recyklátu ap. V konstrukci pražcového podloží se používají
v případě, kdy je nutno omezit vibrace způsobené železničním provozem.
Konstrukční řešení pražcového podloží s použitím antivibračních rohoží je obsaženo v předpise SŽDC S4,
Příloha 28 a ve vzorovém listu Ž4.
Tepelně izolační desky jsou plošné prvky vyrobené z tepelně izolačních materiálů (např. polystyrenu,
polyuretanu apod.). V konstrukci pražcového podloží se používají v případě, kdy je nutno zajistit ochranu zemní
pláně před nepříznivými účinky mrazu a současně je taková konstrukce technicky a ekonomicky výhodnější než
použití ochranné vrstvy z jiných materiálů (např. nestmelených).
Konstrukční řešení pražcového podloží s použitím tepelně izolačních desek je obsaženo ve vzorovém listu Ž4.
Betonové desky
Betonové desky se používají ke zvýšení únosnosti pražcového podloží jen ve výjimečných případech a ve velmi
omezeném množství při řešení nepředvídaných situací. Druh betonových desek a jejich použití se řídí
ustanoveními předpisu SŽDC S4 a vzorového listu Ž4.
5
6.3 TECHNOLOGICKÉ POSTUPY PRACÍ
6.3.1 Technologie se snášením kolejového roštu
6.3.1.1 Všeobecné zásady
Pokládka konstrukčních vrstev touto technologií následuje po provedení povrchového i podpovrchového
odvodnění a vytvoření zemní pláně a musí být prováděna v souladu s technologickým postupem obsaženým
v dokumentaci.
Při pokládce konstrukčních vrstev ve výluce je nutno respektovat podmínky rozkazu o výluce, zpracovaného
podle předpisu SŽDC (ČD) D7/2.
6.3.1.2 Postup provádění
Pokládku konstrukčních vrstev je možno zahájit po provedení odvodnění a vytvoření zemní pláně a jejich
odsouhlasení stavebním dozorem.
Odvodnění
Zásady pro provádění a kontrolu prací na odvodnění tělesa železničního spodku jsou obsaženy v kapitole
4 TKP.
Při pokládce konstrukčních vrstev musí být odvodňovací zařízení chráněno před poškozením a po celou dobu
výstavby musí být zajištěna jeho funkčnost.
Po celou dobu výstavby musí zhotovitel zajistit plynulý odtok vody ze zemní pláně a chránit ji před zaplavením.
Pokud tak neučiní a dojde k znehodnocení zemní pláně, provede zhotovitel na vlastní náklady její úpravu podle
požadavku stavebního dozoru. Zhotovitel musí chránit všechny výkopy před zaplavením vodou, způsobeném
např. klimatickými vlivy, aby stavební práce byly prováděny v optimálních podmínkách. Prosakuje-li do zemní
pláně podzemní voda, je povinností zhotovitele tuto vodu řízeně odvádět. Zjistí-li zhotovitel během prací, že se
vyskytly nepředvídané výrony vody, okamžitě provede taková opatření, která zamezí zhoršení kvality zemní
pláně a neprodleně o tom vyrozumí stavební dozor. Veškeré prosakující vody, včetně srážkové, musí být po
ukončení stavby trvale odváděny z pražcového podloží do odvodňovacího systému, který je nedílnou součástí
stavebního díla.
Zemní pláň
Zemní pláň musí splňovat požadavky uvedené v kapitole 3 TKP. Zemní pláň musí být vytvořena z materiálů
stanovených v dokumentaci, provedena v předepsaných příčných a podélných sklonech a výškových tolerancích
a v souladu se směrovým vytyčením. Povrch zemní pláně, připravený k předání stavebnímu dozoru, musí být
čistý, rovný, neporušený a zhutněný na požadované parametry.
Pokud zemní pláň nesplňuje předepsané požadavky, musí být na náklady zhotovitele znovu upravena,
odzkoušena a odsouhlasena stavebním dozorem.
Technologický postup musí být volen tak, aby zamezil nebo minimalizoval pojezdy mechanizace po zemní
pláni.
Pokládka konstrukčních vrstev smí být zahájena až po odsouhlasení zemní pláně stavebním dozorem. Tvoří-li
zemní pláň zeminy jemnozrnné nebo takové, u kterých lze očekávat kvalitativní změny v čase spojené
s možností jejich pronikání do konstrukčních vrstev, musí být na povrch zemní pláně položena geotextílie, nebo
jiná separační vrstva plnící oddělovací funkci. Nutnost použití separační vrstvy určuje dokumentace na základě
filtračního kritéria, uvedeného v TNŽ 73 6949. Je-li zemní pláně tvořena stabilizací nebo zlepšenou zeminou
podle článku 6.2.2, není geotextilie nebo separační vrstva nutná.
Konstrukční vrstvy
Konstrukční vrstvy je možno provádět při splnění následujících požadavků:
− stavební dozor převzal od zhotovitele výsledky počátečních zkoušek ve formě osvědčení o jakosti materiálů,
které budou použity do konstrukčních vrstev - vlastnosti těchto materiálů musí splňovat požadavky uvedené
v oddíle 6.2 této kapitoly TKP,
− stavební dozor odsouhlasil zemní pláň a odvodnění,
6
− kontrolními zkouškami podle oddílu 6.5 TKP zhotovitel prokázal shodu vlastností materiálu připraveného
pro konstrukční vrstvy s výsledky počátečních zkoušek
− zhotovitel prokázal, že použije hutnící prostředky shodné s hutnícím prostředkem, který byl použit
k zhutňovací zkoušce podle článku 6.5.2.3 této kapitoly TKP,
− klimatické podmínky jsou příznivé a neomezují provádění prací ve smyslu oddílu 6.7 této kapitoly TKP.
Navážení materiálu do konstrukčních vrstev povolí stavební dozor na základě splnění výše uvedených
požadavků. Pokud zhotovitel nezajistí odběry vzorků s následnými kontrolními zkouškami materiálu ve smyslu
oddílu 6.5 této kapitoly TKP a o své vůli tento materiál zabuduje do pražcového podloží, stavební dozor tyto
práce neodsouhlasí a objednatel neuhradí. Zhotovitel musí na své náklady zajistit dodatečné odběry vzorků
a příslušné kontrolní zkoušky. V případě, že výsledky kontrolních zkoušek splňují požadovaná kritéria, může
stavební dozor povolit další práce. V opačném případě, při nesplnění požadovaných kritérií, zhotovitel
konstrukční vrstvu z tohoto materiálu na své náklady odstraní. Vytvořená konstrukční vrstva musí splňovat
požadavky stanovené v dokumentaci, jejich dodržování kontroluje stavební dozor. Pokud nejsou požadovaná
kvalitativní kritéria splněna, provede zhotovitel nápravu na své náklady.
Jakákoliv doprava po dokončené nestmelené nebo stmelené vrstvě je možná jen se souhlasem stavebního dozoru
s ohledem na únosnost vrstvy a povětrnostní podmínky. Přímé pojezdy po rozvinutých geosyntetických
plošných prvcích, antivibračních rohožích a tepelně izolačních deskách jsou nepřípustné.
Materiál konstrukčních vrstev musí být bezprostředně po navezení rozprostírán a hutněn. Jeho deponování na
zemní pláni je nepřípustné. Rovněž se nepřipouští využívat zemní pláň nebo povrch vytvořené konstrukční
vrstvy pro skládku stavebního materiálu.
Na konstrukčních vrstvách převzatých stavebním dozorem nesmí být prováděny žádné dodatečné úpravy ani
výkopové práce.
6.3.1.3 Technologie provádění prací
Nasazení mechanizmů pro vytváření konstrukčních vrstev, přímo ovlivňujících kvalitu prací, podléhá schválení
stavebního dozoru. Je zakázáno používat mechanizmy, které nesplňují požadované technické parametry, nebo
mechanizmy, jejichž stav nezaručuje dodržení předepsaných parametrů vytvářených vrstev.
Nestmelené vrstvy
Pro provádění nestmelených vrstev platí ČSN 73 6126 – 1,2.
Materiál nestmelených vrstev se rozprostírá v jedné nebo více vrstvách. Vrstvy se pokládají s takovým
nadvýšením, aby po zhutnění tloušťka vrstvy odpovídala tloušťce stanovené v dokumentaci. Tloušťka
nestmelených konstrukčních vrstev je min. 0,15 m.
Po rozprostření a urovnání povrchu každé vrstvy je nutno začít ihned s jejím zhutňováním. Pokud se pokládá
více vrstev, je třeba hutnit každou samostatně.
Vrstva se zhutňuje postupně:
− od krajů do středu při oboustranném sklonu,
− od spodního kraje po předhutněný horní okraj při jednostranném sklonu.
Postup hutnění se opakuje až do dosažení požadovaného zhutnění. Četnost pojezdů hutnících mechanizmů po
vrstvě se určí zhutňovací zkouškou podle ČSN 72 1006.
Nestmelená vrstva musí být překryta navazující vrstvou v technologicky nejkratší možné době.
Stmelené vrstvy
Zlepšené zeminy
Zlepšené zeminy se používají zejména pro zřizování vrstev v podloží náspů a ve vlastním náspovém tělese,
případně pro zlepšení zemin zemní pláně. Pro konstrukční vrstvy tělesa železničního spodku (vrstvy mezi
kolejovým ložem a zemním tělesem) se nepoužívají.
Vrstvy zlepšené zeminy se provádí převážně mísením na místě. Mísením v centru lze provádět při zřizování
vrstev tělesa náspu a ZTKP pouze se souhlasem stavebního dozoru.
7
Vrstvy zlepšené zeminy se provádí na celou šířku zemní pláně, minimálně však 2,50 m od osy koleje, na styku
s trativodem vždy po hranu trativodní rýhy. Při budování náspového tělesa se vrstva ze zlepšené zeminy provádí
na celou šířku násypového tělesa. Tloušťka vrstvy ze zlepšené zeminy je min. 0,30 m po zhutnění.
Před provedením vrstvy zlepšené zeminy zemní pláně, musí být ze zemní pláně odstraněny organické látky,
kameny a nežádoucí předměty. Zemní pláň musí být srovnána a odvodněna.
Dávkování pojiva se provádí pomocí dávkovačů. Přesnost dávkování pojiva pro vrstvy zlepšené zeminy musí
být ± 10 %.
Před dávkováním se doporučuje materiál profrézovat nebo rozrušit rozrývači pro zajištění rovnoměrnějšího
promísení s pojivem.
Promísení zeminy se provádí zásadně zemními frézami. Při mísení ve více pásech se sousední pásy musí
překrývat min. 0,20 m. Rozmělnění hrudek ve vrstvě zlepšené zeminy má být takové, aby obsah hrudek splňoval
požadavky tab. 4 přílohy 13 předpisu SŽDC S4.
Při provádění více vrstev ze zlepšené zeminy je nutné zabezpečit vzájemné promísení vrstev v tloušťce
min. 0,05 m.
V případě nutnosti se směs po promísení s pojivem dovlhčuje, aby bylo dosaženo optimální vlhkosti s přesností
± 3 %.
Rozprostřená vrstva se zhutňuje na předepsanou objemovou hmotnost. Zvýšenou pozornost je třeba věnovat
hutnění překryvů a okrajů vrstvy zlepšené zeminy.
Požadovaná míra zhutnění musí být dosažena v celé tloušťce zlepšené vrstvy. Sestava zhutňovacích
mechanizmů technologie zhutňování musí být prokázána zhutňovací zkouškou dle ČSN 72 1006. Použití jiných
zhutňovacích prostředků musí být ověřeno novou zhutňovací zkouškou a odsouhlaseno stavebním dozorem. Při
zhutňovací zkoušce se rovněž měří hloubka promísení k ověření stejnoměrnosti promísení a účinnosti mísících a
hutnících mechanizmů.
Velikost rozpracovaného úseku se stanoví v závislosti na výkonnosti mechanizace, resp. jejich sestav.
Rozpracovanost omezuje doba nutná pro rozprostření, zpracování a zhutnění. Doba zpracování nesmí překročit
maximální délku technologické prodlevy, která se doporučuje stanovit v rámci zhutňovací zkoušky.
Provedenou vrstvu zlepšené zeminy je nutné po dobu 24 hodin ošetřovat a chránit před poškozením
a vysycháním. Překrytí vrstvy zlepšené zeminy v úrovni zemní pláně konstrukční vrstvou je možné po
24 hodinách, pokud modul přetvárnosti E zemní pláně dosáhne min. 35 MPa.
pzlep
Obnovení železničního provozu se doporučuje až po 3 dnech zrání provedené vrstvy.
Stabilizace
Stabilizace se používají zejména pro zřizování konstrukčních vrstev, vrstev v podloží náspu a ve vlastním
náspovém tělese.
Stabilizace se provádí mísením v centru nebo mísením na místě. Pří mísení v centru je zajištěno dokonalé
promíchání stavební směsi a přesnost dávkování.
Pří mísení v centru se směs dopravuje na místo stavby mísícími vozy, nákladními auty apod.. Při dopravě je
nutné směs chránit před vysycháním a oddělením pojiva od zeminy.
Provádění stabilizace mísením na místě je vhodné pro úpravy zemin zemní pláně, případně zemin v podloží
náspů. Stabilizaci na místě lze provádět z materiálu místního nebo dovezeného.
Vrstva stabilizace se provádí na celou šířku zemní pláně, minimálně však 2,50 m od osy koleje, na styku
s trativodem vždy po hranu trativodní rýhy. Tloušťka vrstvy stabilizace musí být min. 0,25 m po zhutnění.
Před prováděním stabilizace je třeba ze zemní pláně odstranit organické látky, kameny a nežádoucí předměty.
Při použití stabilizace dovezené z mísícího centra je nutné provést úpravu zemní pláně do požadované výšky
a sklonu s případným přehutněním zemní pláně.
Při technologii mísením na místě se dávkování pojiva provádí pomocí dávkovačů. Přesnost dávkování pojiva
pro vrstvy stabilizace musí být ± 10 %. Před dávkováním se doporučuje zeminu zemní pláně profrézovat nebo
rozrušit rozrývači pro zajištění rovnoměrnějšího promísení s pojivem.
8
Po přidání pojiva se provádí mísení za sucha. Mísení se provádí pojezdem zemní frézy v pásech odpovídajících
šířce pracovního záběru stroje. Při mísení dalšího pásu se provádí i mísení předchozího pásu s překrytím
min. 0,20 m. Pro rozprostírání směsi dovezené z mísícího centra je nejvhodnější finišer.
Po promísení s pojivem se směs dovlhčuje tak, aby bylo dosaženo optimální vlhkosti s přesností ± 3%. Vlhčení
se provádí buď přímo do mísícího stroje (frézy) nebo kropícími vozy s regulovatelným dávkováním vody.
Pokud vlhkost směsi převyšuje hodnotu optimální vlhkosti o více než 2% je nutno ji vhodným způsobem upravit
(např. přimísením vápna).
Je-li jedním z kombinace pojiv vzdušné nehašené vápno, je nutné nejprve promísit zeminu s vápnem a ponechat
směs reagovat nejméně 8 hodin pro vyhašení vápna. Teprve potom je možné dávkovat další pojivo, promísit
a upravit vlhkost. Při kombinaci popílku a cementu se nejprve dávkuje popílek, promísí se a potom se dávkuje
cement, promísí se a provede se dovlhčení směsi.
Rozprostřená a srovnaná směs připravená ke zhutnění smí mít maximální obsah hrudek v % hmotnosti udávaný
v tab. 9 přílohy 13 předpisu SŽDC S4.
Rozprostřená směs o optimální vlhkosti se urovná do předepsaného tvaru a sklonu a zhutní se.
Požadovaná míra zhutnění musí být dosažena v celé tloušťce stabilizace. Zvýšenou pozornost je třeba věnovat
hutnění překryvů a okrajů stabilizace. Sestava zhutňovacích prostředků a technologie zhutňování musí být
prokázána zhutňovací zkouškou dle ČSN 72 1006. Použití jiných zhutňovacích prostředků musí být ověřeno
novou zhutňovací zkouškou a odsouhlaseno stavebním dozorem. Při zhutňovací zkoušce se rovněž měří hloubka
promísení k ověření stejnoměrnosti promísení a účinnosti mísících a hutnících mechanizmů.
Velikost rozpracovaného úseku se stanoví v závislosti na výkonnosti mechanizace resp. jejich sestav.
Rozpracovanost omezuje doba nutná pro rozprostření, zpracování (promíchání) směsi a její zhutnění. Doba
zpracování nesmí překročit 3 hodiny od přidání pojiva pro stabilizace cementem a 6 hodin od přidání pojiva pro
stabilizace pomalu tuhnoucími pojivy a stabilizace kombinací pojiv.
Provedenou stabilizaci je nutné po dobu zrání (min. 7 dnů) chránit před odpařováním vody (kropením, zakrytím
folií ap.). Stabilizovaná vrstva nesmí být před zakrytím další vrstvou poškozena (prolomena). Nutná stavební
doprava může k pojíždění využít stabilizovanou vrstvu po dosažení modulu přetvárnosti min. 60 MPa, nejdříve
však po 7 dnech.
Živičné vrstvy
Provádění živičných vrstev se řídí ustanoveními ČSN 73 6121, ČSN 73 6122, ČSN 73 6127 – 1,2,3,4
a ČSN 73 6129.
Plošné prvky
Geosyntetika
Pokládka těchto plošných prvků se provádí podle předpisu SŽDC S4 a vzorového listu Ž4. Uvedené plošné
prvky se pokládají na vrstvu odsouhlasenou a převzatou stavebním dozorem (zemní pláň, nestmelená
konstrukční vrstva). Položené geosyntetikum musí mít povrch bez záhybů, krabacení a musí být dodržen
předepsaný způsob spojování.
Umístění geosyntetik v pražcovém podloží je stanoveno dokumentací.
Pokud je do pražcového podloží použita geomřížka spolu s geotextilií, je třeba jejich uložení provést tak, aby na
zemní pláni ležela geotextilie a na ní geomřížka.
Na pláň tělesa železničního spodku se geotextilie a geomřížky ukládají pouze výjimečně. V takovém případě
musí mít tato geosyntetika vlastnosti odpovídající požadavkům OTP a nad nimi vytvořené kolejové lože musí
mít tloušťku min. 0,55 m.
Pro vkládání geosyntetik do konstrukce pražcového podloží technologií bez snášení kolejového roštu platí
ustanovení „Zásad“.
Geobuňky
Geobuňky se do konstrukce pražcového podloží vkládají v úrovni zemní pláně a základové spáry náspového
tělesa (odřezu), resp. na povrch zemních svahú. Zajišťuje tak tedy funkci oddělovací, výztužnou a ochrannou.
Při instalaci geobuněk je nutné dbát na jejich uložení v požadované rozvinuté poloze tak, aby jejich stěny byly
kolmo k úložné rovině. Při zasypávání geobuněk je nutné dbát aby nedošlo k jejich zborcení. Geobuňky je nutné
zásypovým materiálem přesypat cca o 25 % výšky geobuňky, pro jejich ochranu. Hutnění zásypu geobuněk je
9
možné pouze při dostatečném přesypání tak, aby nedošlo k destrukci prostorového systému geobuněk. Spoje je
nutné sešívat dle dokumentace výrobce tak, aby byl zachován prostorový systém geobuněk.
Umístění geobuněk v konstrukci pražcového podloží je stanoveno dokumentací. Technologii provádění
a pokládku geobuněk řeší ZTKP nebo projekt souhrnného řešení (PSŘ).
Antivibrační rohože
Antivibrační rohože se do konstrukce pražcového podloží vkládají v úrovni, která zajišťuje jejich největší
tlumící účinek, např. na zemní pláň nebo na pláň tělesa železničního spodku.
Před vkládáním antivibračních rohoží je třeba provést odvodnění pražcového položí a vytvořit zhutněnou pláň
v požadovaném sklonu. Pláň musí být zhutněna hladkým válcem a zbavena hrubých nečistot. Pokládka
antivibrační rohože smí být zahájena až po odsouhlasení vrstvy, na kterou bude antivibrační rohož pokládána,
stavebním dozorem.
Konstrukční řešení a umístění antivibrační rohože je obsaženo v předpise SŽDC S4, Příloha 28 a vzorovém listu
železničního spodku Ž4.
Tepelně izolační desky
Umístění tepelně izolačních desek v konstrukci pražcového podloží je stanoveno dokumentací. Pokládku tepelně
izolačních desek řeší ZTKP a PSŘ.
Betonové desky
Konstrukční vrstva z betonových desek se provádí v souladu s ustanoveními předpisu SŽDC S4 a podle
vzorového listu Ž4.
Betonové desky se kladou na zhutněnou vyrovnávací vrstvu o tloušťce min. 0,10 m tak, aby vytvářely pod kolejí
pruh o šířce min. 3,00 m.
Zemní pláň pod betonovými deskami má jednostranný nebo oboustranný příčný sklon 4 %. Na zemní pláň se při
použití betonových desek vždy rozprostírá geotextilie.
6.3.2 Technologie bez snášení kolejového roštu
6.3.2.1 Všeobecné zásady
Technologie bez snesení kolejového roštu představuje zvyšování únosnosti a stability pražcového podloží
vkládáním konstrukčních vrstev speciálním strojem (např. SČ 600 S, AHM 800R, KSEM, RPM 2002,
PM 200 – 2R a dalších), vytvářejícím vícevrstevnou konstrukci s odvodněním zemní pláně a její ochranou před
nepříznivými účinky mrazu. Použití jiného stroje než je uvedeno v „Zásadách“, musí být odsouhlaseno SŽDC
OTH, včetně technologie provádění prací. Technologie prací musí být přizpůsobena technickým parametrům
použitého stroje, případně sestavy strojů.
Základní požadavky pro zvyšování únosnosti pražcového podloží prováděného touto technologií, v dalším
zkráceně nazývanou „vkládání konstrukčních vrstev“, vycházejí ze „Zásad“ a respektují technické normy (ČSN,
TNŽ) a předpisy SŽDC.
Při této technologii je zemní pláň pouze upravována do předepsaného sklonu, bez hutnění.
Tloušťka vytvářené konstrukční vrstvy je závislá na konstrukci stroje a je uvedena v „Zásadách“.
Mocnost a složení konstrukčních vrstev stanoví dokumentace na základě výsledků geotechnického průzkumu.
Součástí dokumentace je rámcový technologický postup. Podrobný technologický postup stanoví dokumentace
zhotovitele dle navrhovaných mechanismů.
Dokumentace musí též obsahovat způsob ochrany, úpravy a případné přeložky podzemních vedení vyvolané
vkládáním konstrukčních vrstev pražcového podloží.
6.3.2.2 Metody a postup provádění
V závislosti na použité sestavě strojů je možno vkládání konstrukčních vrstev provádět metodou:
− obracení vrstev (ve výjimečných případech, pouze se souhlasem SŽDC OTH),
− kontinuálního zřizování konstrukční vrstvy.
10
Obě uvedené metody sestávají z následujících činností:
− plnoprofilového čistění kolejového lože (u metody obracení vrstev strojem SČ 600S musí být provedeno
před rozprostřením materiálu podkladní vrstvy, u ostatních strojů podle stavu kolejového lože),
− kladení geosyntetik,
− zřízení konstrukční vrstvy,
− zřízení kolejového lože na pláni tělesa železničního spodku.
V případě splnění filtračního kritéria mezi materiálem konstrukční vrstvy a zeminou zemní pláně podle
TNŽ 73 6949 nemusí být geotextilie použita.
Základní podmínky pro uplatnění technologie bez snášení kolejového roštu jsou stanoveny v „Zásadách“.
6.3.2.3 Technologie provádění
Výchozí podmínky
Vkládání konstrukčních vrstev je možno provádět pouze ve výlukách vlakové dopravy. Sestava strojů
a mechanizmů pro vkládání konstrukčních vrstev je navržena v dokumentaci.
Přípravné práce
Přípravné práce zahrnují:
− skladování a skládkování materiálu ,
− ochranu podzemních a nadzemních vedení,
− úpravu zemního tělesa a odvodňovacích zařízení,
− ověření hloubky zemní pláně pod ložnou plochou pražce,
− čištění kolejového lože,
− částečné odtěžení kolejového lože,
− technicko-organizační zabezpečení.
Skladování a skládkování materiálu
Požadavky na skladování a skládkování materiálu jsou obsaženy v článku 6.4.1 této kapitoly TKP.
Ochrana podzemních a nadzemních vedení
Způsob ochrany podzemních a nadzemních vedení je uveden v „Zásadách“.
Úprava zemního tělesa a odvodňovacích zařízení
Vkládání konstrukčních vrstev vyžaduje normový tvar a rozměry zemního tělesa a odvodňovacích zařízení,
které musí být řešeny v dokumentaci podle vzorových listů Ž1, Ž3 a TNŽ 73 6949.
Stezka po obou stranách kolejového lože musí mít šířku min. 0,40 m. Úpravy zemního tělesa a odvodňovacích
zařízení musí být realizovány v předstihu.
Úpravy tvarů a rozměrů zemního tělesa pro technologii vkládání konstrukčních vrstev pražcového podloží na
tratích vybudovaných podle dřívějších norem a předpisů, neumožňujících zejména vytvoření zemní pláně
v potřebné šířce, musí být řešeny v dokumentaci.
Ověření hloubky zemní pláně
Ověření hloubky zemní pláně pod ložnou plochou pražců se provede v kopaných sondách u hlav pražců.
Čištění kolejového lože
Uplatňování technologických postupů zvyšování únosnosti konstrukce pražcového podloží vkládáním
konstrukčních vrstev bez snášení kolejového roštu vyžaduje čistění kolejového lože v plném profilu.
Pokud při úpravách zemní pláně v rámci čistění kolejového lože nelze zajistit, že se zemina zemní pláně ve
formě hrudek nevrátí spolu s vyčištěným štěrkem do kolejového lože, je třeba volit technologii s úplným
odstraněním kolejového lože.
11
Čistění kolejového lože musí zhotovitel opakovat, dokud není dosaženo hodnoty součinitele znečistění
S < 15 %. Součinitel znečistění kolejového lože S představuje hmotnost zrn o průměru D < 22 mm, vyjádřenou
z z
v % celkové hmotnosti vzorku.
V případě snížení nivelety zemní pláně je třeba zohlednit technologický postup a její úprava do příčného sklonu
musí být provedena již při čistění kolejového lože.
Částečné odtěžení kolejového lože
Částečné odtěžení kolejového lože se provede:
- při snížení nivelety koleje,
- pro recyklaci kameniva stávajícího kolejového lože na recyklační základně.
Technicko-organizační zabezpečení
Dodržení hloubky těžení a sklonu nivelety zemní pláně musí být v průběhu prací kontrolovány zhotovitelem za
přítomnosti stavebního dozoru.
Podmínky pro nasazení strojů a mechanizmů na elektrizované trati jsou stanoveny v „Zásadách“.
Vkládání konstrukčních vrstev
Složení konstrukčních vrstev pražcového podloží je navrženo v dokumentaci.
Technologií vkládání konstrukčních vrstev pražcového podloží je možno vytvářet tyto základní konstrukce:
− zemní pláň, konstrukční vrstva,
− zemní pláň, geosyntetikum, konstrukční vrstva.
Konstrukci pražcového podloží bez podkladní vrstvy s geotextilií, případně geotextilií a geomřížkou, položenou
na pláň tělesa železničního spodku pod kolejovým ložem, je možno vytvářet pouze ve výjimečných případech se
souhlasem SŽDC OTH. Použitá geotextilie musí splňovat podmínky uvedené v článku 6.2.3 TKP.
Vkládání geosyntetik
Při použití geosyntetik je nutno respektovat ustanovení článků 6.2.3 a 6.3.1.3 této kapitoly TKP.
Konstrukční úprava stroje nebo soupravy umožňuje kontinuální kladení geosyntetik na zemní pláň z odvíjející
se role na tyči, zavěšené na rámu žlabu těžícího řetězu tohoto stroje. Délka geosyntetik v jedné roli je omezena
maximálním průměrem role (průměr role je uveden v „Zásadách“) a určuje rozsah technologických zastávek
stroje nezbytných k zasunutí nové role pod stroj a k zabezpečení kontinuálního kladení geosyntetik na zemní
pláň. Překrytí pásů geosyntetik musí být min. 0,20 m v příčném směru a min. 0,50 m v podélném směru.
Geosyntetika musí být vypnuta a nesmí vytvářet vlny. V obloucích je přípustné jejich přeložení. Geosyntetika se
nesmí předpínat.
Zřízení konstrukční vrstvy
Konstrukční vrstva je vytvářena průběžně speciálním strojem (např. SČ 600 S, AHM 800R, KSEM, RPM,
PM 200 apod.) z materiálu definovaného v článku 6.2.1 této kapitoly TKP. Je ukládána přímo na zemní pláň,
vytvořenou těžícím řetězem speciálního stroje, na zemní pláň pokrytou geotextilií nebo doplněnou navíc
o geomřížku, popřípadě na dříve vytvořenou konstrukční vrstvu, kterou tak zesiluje.
Zřízení konstrukční vrstvy technologií bez snášení kolejového roštu vychází dále z podmínek, že:
− zřízená zemní pláň bude vodorovná nebo ve sklonu min. 4 %,
− konstrukční vrstva bude mít šířku min. 4,00 m a bude zhutněna na relativní hutnost min. I = 0,80.
D
Další podrobnosti vkládání konstrukčních vrstev technologií bez snášení kolejového roštu obsahují „Zásady.“
Dokončovací práce
Druh dokončovacích prací a jejich rozsah závisí na místních podmínkách.
Dokončovací práce pozůstávají zejména z:
− konečné úpravy kolejového lože, směru a výšky koleje,
− přisypání stezky u otevřeného kolejového lože (zapuštěné kolejové lože řeší kapitola 7 TKP),
− úpravy skládek,
12
− odstranění dočasných pomocných objektů,
− zajištění funkce odvodnění,
− úpravy terénu narušeného prováděním prací.
Další podrobnosti dokončovacích prací obsahují „Zásady“.
6.4 DODÁVKA, SKLADOVÁNÍ A POČÁTEČNÍ ZKOUŠKY
6.4.1 Dodávka a skladování
Dodávka materiálů pro konstrukční vrstvy se uskutečňuje na základě objednávky zhotovitele, jejíž hlavní
součástí jsou požadavky na kvalitu objednávaného materiálu. Zásilka musí být opatřena potvrzením výrobce, že
dodávaný materiál odpovídá požadavkům objednávky (prohlášení shody, osvědčení o použití na stavbách
státních drah, případně certifikát).
Za kvalitu materiálu, připraveného k zabudování do pražcového podloží, zodpovídá zhotovitel.
Dodávané materiály (kamenivo, geosyntetika, pojiva apod.) musí být skladovány tak, aby nedocházelo k jejich
poškození nebo znehodnocení vlivem klimatických a jiných poměrů. Skladované materiály musí být označeny
názvem výrobku a výrobce. Důsledky za nevhodné skladování nese plně zhotovitel.
Kamenivo se musí nakládat, skládat a přemisťovat takovým způsobem, aby nedošlo ke vzájemnému promíchání
jeho druhů nebo oddělení frakcí. Skladování kameniva je přípustné jen na plochách, které jsou v celém rozsahu
zpevněny panely nebo jiným srovnatelným způsobem, rozprostřená geotextilie nepostačuje. Plocha pro
skladování kameniva nebo zeminy musí být odvodněna.
Pokud je na jedné ploše uskladňováno několik druhů kameniva, musí být mezi sebou odděleny, aby nedošlo
k jejich promíchání a musí být označeny.
Před navážení kameniva musí být skladovací plocha převzata stavebním dozorem. Pokud zhotovitel bez vědomí
stavebního dozoru zřídí skladovací plochu nesplňující výše uvedené požadavky, nesmí být kamenivo z této
skladovací plochy použito do konstrukce pražcového podloží. Důsledky a náklady s tím spojené nese zhotovitel.
Hydraulická pojiva pro úpravu zemin musí být dodávána v autocisternách, účelových vysokokapacitních
přepravnících, v případě staveb malého rozsahu se připouštějí i pytlovaná. Při volném uskladnění v silech je
nutné délku skladování omezit na 15 dní až 1 měsíc podle druhu pojiva a pokynů od výrobce. Při použití vápna
je nutné zřizovat kapacitu skladu ekvivalentní dvěma dnům provádění vápenné stabilizace. Upřednostňuje se
plnění dávkovačů přímo z cisteren, aniž by procházely sily.
Doprava a skladování chemických přípravků pro stabilizace se řídí ustanoveními ZTKP.
Doprava, skladování a manipulace s geosyntetiky se řídí podmínkami výrobce, zahrnujícími zejména vliv
slunečního záření, teploty a vlhkosti prostředí.
Dodávku a skladování tepelně izolačních desek stanoví ZTKP. Dodávka a skladování antivibračních rohoží se
řídí konkrétními technickými podmínkami.
6.4.2 Počáteční zkoušky
Vlastnosti materiálů navrhovaných dokumentací do konstrukčních vrstev musí splňovat požadavky oddílu 6.2
této kapitoly TKP a prokazují se počátečními zkouškami. Za výsledek počátečních zkoušek materiálů a plošných
prvků se považuje osvědčení o jakosti výrobku, doplněné dokladem o splnění dalších parametrů, které jsou pro
příslušný druh konstrukční vrstvy požadovány TKP a ZTKP. Počáteční zkoušky materiálu (vyjma zkoušek,
které jsou součástí dokumentace) zajišťuje zhotovitel stavby u výrobce resp. dodavatele materiálu a předkládá je
stavebnímu dozoru před zahájením prací v termínu určeném stavebním dozorem.
Počáteční zkoušky musí provádět akreditované laboratoře.
Při změně druhu nebo vlastností stavebních materiálů a směsí nebo požadavků na ně, musí zhotovitel zajistit
provedení nových počátečních zkoušek.
Druh a rozsah počátečních zkoušek je dán požadavky na vlastnosti materiálu konstrukčních vrstev a požadavky
na vlastnosti směsí, ze kterých jsou konstrukční vrstvy vytvářeny.
Pokud počáteční zkoušky neprokáží požadované vlastnosti, nesmí být materiál použit.
13
Nestmelené vrstvy
Vlastnosti materiálu pro nestmelené konstrukční vrstvy jsou předepsány v OTP, v článku 6.2.1 této kapitoly
TKP, v normách a předpisech SŽDC.
Stmelené vrstvy
Zlepšené zeminy
Stavební materiály
Za počáteční zkoušky sypanin pro zlepšené zeminy se považují výsledky geotechnického průzkumu, za
počáteční zkoušky pojiv a vody se považují osvědčení o jakosti výrobku.
Počátečními zkouškami zemin se stanoví:
- vlhkost dle ČSN CEN ISO / TS 17 892 – 4,
- zrnitost dle ČSN EN 933-1, ČSN 72 1017,
- číslo plasticity dle ČSN CEN ISO / TS 17 892 - 12,
- obsah organických látek dle ČSN 72 1021,
- pH faktor vodního výluhu zeminy dle ČSN 72 1070,
- parametr zhutnění dle Proctor Standard (PS) dle ČSN EN 13 286 - 2.
Stavební směsi
V rámci počátečních zkoušek zlepšené zeminy se zjišťuje:
- složení směsi dle přílohy 13 předpisu SŽDC S4,
- zhutnitelnost dle ČSN EN 13 286 – 2, ČSN 72 1006,
- poměr únosnosti CBR dle ČSN 72 1016.
Požadavky na počáteční zkoušky materiálů a směsí vytvářejících konstrukční vrstvy pomocí chemických pojiv
a přípravků stanoví ZTKP.
Počáteční zkoušky musí být provedeny před zahájením zemních prací na příslušném úseku stavby a musí je
provádět akreditovaná laboratoř. Požadované vlastnosti zlepšené zeminy udává příloha 13 předpisu SŽDC S4.
Pokud počáteční zkoušky neprokáží požadované vlastnosti zlepšené zeminy, nesmí být zlepšené zeminy v tělese
železničního spodku použity.
Stabilizace
Stavební materiály
Za počáteční zkoušky sypanin pro stabilizace se považují výsledky geotechnického průzkumu, za počáteční
zkoušky pojiv a vody se považují osvědčení o jakosti výrobku.
Počátečními zkouškami zemin se stanoví:
- vlhkost dle ČSN CEN ISO / TS 17 892 – 4,
- zrnitost dle ČSN EN 933-1, ČSN 72 1017
- číslo plasticity dle ČSN CEN ISO / TS 17 892 - 12,
- obsah organických látek dle ČSN 72 1021,
- pH faktor vodního výluhu zeminy dle ČSN 72 1070,
- parametr zhutnění dle ČSN EN 13 286 – 2, ČSN 72 1018.
Vlastnosti materiálu pro stmelené konstrukční vrstvy vytvořené stabilizací a stmelením kameniva hydraulickým
pojivem musí vyhovovat požadavkům ČSN 73 6124 – 1,2, ČSN EN 14227 – 1,2,3,4,5,10,11,12,13,14.
Stavební směsi
V rámci počátečních zkoušek stabilizací se zjišťují kvalitativní parametry pevnosti v prostém tlaku a odolnosti
stabilizací proti nepříznivým účinkům mrazu a vody. Pro jednotlivé druhy použití stabilizací musí zkoušky
prokázat dosažení hodnot stanovených v příloze 13 předpisu SŽDC S4.
Počáteční zkoušky musí být provedeny před zahájením prací na stavbě a musí je provádět akreditovaná
laboratoř.
Pokud počáteční zkoušky neprokáží požadované vlastnosti stabilizace, nesmí být stabilizace do tělesa
železničního spodku navržena.
14
Živičné vrstvy
Požadavky na počáteční zkoušky materiálů a stavebních směsí vytvářející konstrukční vrstvy ze živičných
materiálů jsou stanoveny v ČSN 73 6121, ČSN 73 6122, ČSN 73 6127 – 1,2,3,4 a ČSN 73 6129.
Plošné prvky
Požadavky na materiál a rozsah počátečních zkoušek pro geosyntetika jsou obsaženy v ČSN EN 13 250, OTP
„Geotextilie v tělese železničního spodku“ a OTP „Geomřížky a geomembrány v tělese železničního spodku“
(viz článek 6.12.2 této kapitoly TKP).
Požadavky na materiál a rozsah počátečních zkoušek pro betonové desky obsahuje ČSN 73 6131-2.
Požadavky na materiál a rozsah počátečních zkoušek pro geobuńky a tepelně izolační desky stanoví ZTKP.
Požadavek na materiálové vlastnosti a rozsah počátečních zkoušek antivibračních rohoží jsou obsaženy v OTP
Antivibrační rohože v tělese železničního spodku.
6.5 ODEBÍRÁNÍ VZORKŮ A KONTROLNÍ ZKOUŠKY
Kontrolní zkoušky ověřují v průběhu provádění konstrukčních vrstev výsledky počátečních zkoušek a dalších
vlastností předepsaných v TKP a ZTKP a umožňují stavebnímu dozoru kontrolu prací během výstavby.
Odběr vzorků materiálu a jeho posouzení je součástí kontrolních zkoušek.
Zhotovitel odsouhlasí se stavebním dozorem čas a místo odběru nebo zkoušky. Místa odběrů a zkoušek musí být
volena tak, aby vystihovala kvalitu sledovaného úseku a postihla i případná místa s nedostatečnou kvalitou.
K určení míst odběrů a zkoušek je vhodné použití nepřímých metod (např. rázová zkouška, radiometrické
měření apod.).
Nesplňuje-li materiál připravený pro konstrukční vrstvu předepsané požadavky, stavební dozor jeho uložení do
pražcového podloží nepovolí.
Kontrolní zkoušky provádí na své náklady zhotovitel a jejich výsledky předává dohodnutou formou stavebnímu
dozoru. Při nesplnění kvalitativních požadavků stavební dozor práce nepřevezme a další pokračování nepovolí.
Náklady spojené s odstraněním závad nese zhotovitel, který uhradí i náklady na opakované kontrolní zkoušky.
Druh, četnost a předepsaná kritéria kontrolních zkoušek. jsou uvedeny v dalších článcích.
6.5.1 Zemní pláň
Kontrolní zkoušky zemní pláně, na které jsou uloženy konstrukční vrstvy, se provádějí podle kapitoly 3 TKP.
6.5.2 Konstrukční vrstvy
6.5.2.1 Materiál konstrukčních vrstev
Nestmelené vrstvy
Na materiálu nestmelených vrstev se před jeho uložením zjišťuje:
− zrnitost,
− namrzavost a propustnost,
− nestejnozrnnost,
− obsah jemných částic,
− obsah cizorodých částic.
Požadované parametry jsou uvedeny v oddíle 6.2 této kapitoly TKP.
Uvedené fyzikální vlastnosti se určují nejméně na každých:
− 2 000 t materiálu u technologie se snášením kolejového roštu a novostaveb,
− 1 000 t materiálu nebo 500 m délky koleje u technologie bez snášení kolejového roštu.
Odběr vzorků materiálu se provádí podle ČSN EN 932-1.
15
Stmelené vrstvy
Zlepšené zeminy
Při těžbě a navážení zeminy je nutno kontrolovat shodu vlastností a stavu zeminy s počátečními zkouškami
a požadavky dokumentace stavby.
K ověření závěrů a předpokladů učiněných na základě laboratorních zkoušek, k ověření navržené technologie
hutnění (typ válce, tloušťka vrstvy, počet pojezdů apod.) a k ověření dosažených geotechnických parametrů
zhutněných zlepšených zemin, se provede zhutňovací zkouška podle ČSN 72 1006 a kontrola hloubky
promísení.
Kontrolní zkoušky zlepšené zeminy a jejich četnost stanoví tabulka 1.
tabulka 1 Kontrolní zkoušky zlepšené zeminy a jejich četnost
Zkouška Metodika Četnost
A. Podloží náspu
vlhkost ČSN CEN ISO / TS 17 892 – 4 1x na 5 000 m2
poměr únosnosti CBR ČSN 72 1016 1x na 10 000 m2
zhutnitelnost ČSN 72 1006 1x na 5 000 m2
B. Násep
vlhkost ČSN CEN ISO / TS 17 892 – 4 1x na 500 m2
poměr únosnosti CBR ČSN 72 1016 1x na 5 000 m2
zhutnitelnost ČSN 72 1006 1x na 1 000 m2
obsah hrudek ČSN 73 6133 1x na 5 000 m2
ČSN 73 6124-1,2; ČSN EN 14227
dávkování pojiva 1x na 2 000 m2
– 1,2,3,4,5,10,11,12,13,14
ČSN 73 6124-1,2; ČSN EN 14227
stejnoměrnost a hloubka promísení 1x na 2 000 m2
– 1,2,3,4,5,10,11,12,13,14
C. Aktivní zóna
vlhkost ČSN CEN ISO / TS 17 892 – 4 1x na 1 000 m2
poměr únosnosti CBR ČSN 72 1016 1x na 5 000 m2
zhutnitelnost ČSN 72 1006 1x na 5 000 m2
obsah hrudek ČSN 73 6133 1x na 10 000 m2
ČSN 73 6124-1,2; ČSN EN 14227
dávkování pojiva 1x na 2 000 m2
– 1,2,3,4,5,10,11,12,13,14
ČSN 73 6124-1,2; ČSN EN 14227
stejnoměrnost a hloubka promísení 1x na 2 000 m2
– 1,2,3,4,5,10,11,12,13,14
Nesplňuje - li zlepšená zemina stanovené požadavky, nepřevezme stavební dozor provedené vrstvy ze zlepšené
zeminy.
Stabilizace
Kontrolní zkoušky zemin ověřují shodu vlastností s požadavky počátečních zkoušek. U materiálů z místních
zdrojů se ověřuje, zda zeminy používané na stavbě odpovídají zeminám, se kterými byl proveden návrh
stabilizace.
16
Kontrolní zkoušky stabilizace a jejich četnost stanoví tabulka 2.
tabulka 2 Kontrolní zkoušky stabilizace a jejich četnost
Zkouška Metodika Četnost
U zemin pro stabilizaci se zkouší:
vlhkost ČSN CEN ISO / TS 17 892 – 4 1x denně
zrnitost ČSN EN 933-1, ČSN 72 1017 1x denně
číslo plasticity ČSN CEN ISO / TS 17 892 - 12 četnost dle dokumentace
obsah organických látek ČSN 72 1021 četnost dle dokumentace
reakce pH ČSN 73 6124-1,2; ČSN EN 14227 četnost dle dokumentace.
– 1,2,3,4,5,10,11,12,13,14
V rámci kontrolních zkoušek stabilizace se zjišťují následující kvalitativní parametry směsi
pevnost v tlaku ČSN 73 6124-1,2; ČSN EN 14227 1x denně
– 1,2,3,4,5,10,11,12,13,14
odolnost proti účinkům mrazu ČSN 73 6124-1,2; ČSN EN 14227 1x za dva dny
– 1,2,3,4,5,10,11,12,13,14
vlhkost ČSN CEN ISO/TS 17892-1 1x denně
zhutnitelnost ČSN EN 13 286 – 2 1x na 5 000 m2
obsah hrudek ČSN 73 6124-1,2; ČSN EN 14227 1x na 5 000 m2
– 1,2,3,4,5,10,11,12,13,14
dávkování pojiva ČSN 73 6124-1,2; ČSN EN 14227 1x na 1 000 m2
– 1,2,3,4,5,10,11,12,13,14
stejnoměrnost promísení ČSN 73 6124-1,2; ČSN EN 14227 1x na 1 000 m2
– 1,2,3,4,5,10,11,12,13,14
Výsledky kontrolních zkoušek musí splňovat požadavky udávané v předpisu SŽDC S4, příloze 13 a odpovídat
požadavkům počátečních zkoušek. Pokud kontrolní zkoušky stabilizace neprokáží požadované vlastnosti,
stavební dozor je nepřevezme.
Požadavky na kontrolní zkoušky materiálů a směsí vytvářejících konstrukční vrstvy pomocí chemických pojiv
a přípravků stanoví ZTKP.
Živičné vrstvy
Požadavky na kontrolní zkoušky materiálů a stavebních směsí vytvářejících živičné vrstvy jsou stanoveny
v ČSN 73 6121, ČSN 73 6122, ČSN 73 6127 – 1,2,3,4 a ČSN 73 6129.
Plošné prvky
Geosyntetika
U těchto plošných prvcích se zjišťuje:
− pevnost v tahu podélná a příčná,
− tažnost podélná a příčná (poměrné protažení),
− odolnost proti protržení (geotextílie, geomembrány, apod.).
Uvedené zkoušky se provádějí na vzorcích geosyntetik před položením, odebraných z každých 10 000 m2 těchto
plošných prvků, (nebo v případě zpochybnění kvality dodaného materiálu se provedenou zkoušky na menší
výměru) a to podle ČSN EN 13250, ČSN EN ISO 10319, ČSN EN ISO 12236, ČSN EN ISO 13433..
Antivibrační rohože a tepelně izolační desky
Kontrolní zkoušky tepelně izolačních desek stanoví ZTKP. Kontrolní zkoušky antivibračních rohoží se
provádějí na třech vzorcích antivibračních rohoží o rozměrech 500 mm x 500 mm před jejich vložením na
17
každých 1000 m2. Za minimální rozsah kontrolních zkoušek se považuje určení objemové hmotnosti, pevnosti
v tahu, tažnosti, statické tuhosti, modulu přetvárnosti a rázového modulu deformace. Podrobnosti stanoví OTP
Antivibrační rohože v tělese železničního spodku.
Betonové desky
Ve smyslu ČSN 73 6131-2 se kontrolní zkoušky betonových desek provádějí u odborného pracoviště jen
v případě zpochybnění kvality dodaných dílců.
6.5.2.2 Zkoušení vytvořené konstrukční vrstvy
Nestmelené a stmelené vrstvy
Technologie se snášením kolejového roštu
Na nestmelené i stmelené konstrukční vrstvě se zjišťuje:
− šířka vrstvy po 100 m,
− tloušťka vrstvy po zhutnění po 100 m délky,
− nerovnost povrchu a příčný sklon latí dle ČSN 73 6175 s četností po 100 m,
− celistvost povrchu vizuálně - průběžně (závadou celistvosti povrchu je výskyt hnízd nedokonale
zpracovaného materiálu, rýh apod.),
− únosnost statickou zatěžovací zkouškou, vyjádřenou modulem přetvárnosti, který musí splňovat požadavky
předpisu SŽDC S4, přílohy 6, tabulky 1 - provádí se po max. 200 m pro jednu kolej. Použití rázových
dynamických zkoušek pro určení únosnosti se považuje pouze za orientační. Tyto zkoušky jsou vhodné pro
podrobnou rekognoskaci (např. neúnosných míst, stavu rozpracování apod.). Závěry z výsledků těchto
zkoušek musí být potvrzeny statickou zatěžovací zkouškou,
− míra zhutnění s četností zjišťování po 100 m nebo 500 m2 se provádí
- u nestmelených konstrukčních vrstev přímými metodami podle ČSN 72 1006 a předpisu
SŽDC S4,
- u stmelených konstrukčních vrstev podle ČSN 73 6121, ČSN 73 6122, ČSN 73 6124-1,2;
ČSN EN 14227 – 1,2,3,4,5,10,11,12,13,14, ČSN 73 6127 – 1,2,3,4, ČSN 73 6129,
případně ZTKP,
Zhutnění lze dokladovat i nepřímými metodami (např. statickou a rázovou zatěžovací zkouškou, radiometrickým
měřením objemové hmotnosti, měřičem zhutnění-kompaktometrem apod.). Před jejich použitím je nutné
prokázat dostatečně těsnou korelaci mezi výsledky přímých měření a zvolenou nepřímou metodou v souladu
s ČSN 72 1006 apod. Použití nepřímých metod schvaluje vždy stavební dozor na základě písemné žádosti
zhotovitele.
U vrstvy stabilizace se ve smyslu ČSN 73 6124-1,2; ČSN EN 14227 – 1,2,3,4,5,10,11,12,13,14dále zjišťuje:
− pevnost v tlaku na vzorcích odebraných ze směsi před hutněním min. 1x denně,
− odolnost proti účinkům mrazu na vzorcích odebraných ze směsi před hutněním min. 1x za dva dny,
− celistvost povrchu vizuálně, průběžně (závadou celistvosti povrchu je výskyt hnízd nedokonale
zpracovaného materiálu, rýh apod.).
Stabilizace chemickými přípravky se kontrolují podle ZTKP.
Živičné vrstvy se kontrolují podle ČSN 73 6121, ČSN 73 6122, ČSN 73 6127 – 1,2,3,4 a ČSN 73 6129.
Technologie bez snášení kolejového roštu
Při použití technologie bez snášení kolejového roštu se zjišťuje:
− sklon zemní pláně - provádí se po 100 m pomocí latě délky 4 m a vodováhy,
− šířka vytvořené konstrukční vrstvy po 100 m,
− tloušťka vytvořené konstrukční vrstvy se provádí po 100 m,
− míra zhutnění dle ČSN 72 1006 po max. 200 m,
− únosnost vytvořené konstrukční vrstvy statickou zatěžovací zkouškou dle předpisu SŽDC S4 při zahájení
práce stroje (soupravy) a při změně konstrukce nebo materiálu konstrukční vrstvy.
18
Plošné prvky
Geosyntetika
Na vloženém geosyntetiku se kontroluje:
− neporušenost,
− poloha na zemní pláni, případné upevnění,
− rovnost uložení, bez záhybů a vln,
− dodržení přesahu, případně jiného spojení jednotlivých dílů,
− výplň geobuněk.
Antivibrační rohože a tepelně izolační desky
Způsob kontroly vložených antivibračních rohoží a tepelně izolačních desek stanovuje ZTKP.
Betonové desky
Na konstrukční vrstvě vytvořené betonovými deskami se zjišťuje:
− příčný sklon latí délky 4 m nebo nivelací - po 50 m,
− výškový rozdíl na styku dvou desek - měřením, průběžně,
− výšková úroveň vytvořeného povrchu (pláně tělesa železničního spodku) v porovnání s dokumentací -
nivelací, průběžně.
6.5.2.3 Zkušební postupy
Laboratorní zkoušky a polní zkoušky se provádějí podle ČSN a předpisů SŽDC. Zkušební metody, pro které
není v ČR vydána technická norma nebo předpis SŽDC, musí být popsány v ZTKP.
Přednost mají zkušební metody přímé před zkušebními metodami nepřímými (např. podle ČSN 72 1006).
Laboratorní zkoušky
Zkušební postupy pro zeminy, kamenivo, stmelené a nestmelené vrstvy a geotextilie jsou popsány v ČSN,
jejichž seznam je obsažen v článku 6.12.1.
Polní zkoušky
Pro kontrolu konstrukčních vrstev platí tyto ČSN a předpisy:
ČSN 72 1006, ČSN 72 1010, ČSN 73 6121, ČSN 73 6122, ČSN 73 6124-1,2; ČSN EN 14227 –
1,2,3,4,5,10,11,12,13,14, ČSN 73 6126–1,2, ČSN 73 6127 – 1,2,3,4, ČSN 73 6129, ČSN 73 6131-2,
ČSN 73 6133, ČSN 73 6175, ČSN 73 6192 a předpis SŽDC S4.
Zhutňovací zkouška se provádí v souladu s ČSN 72 1006. Cílem zkoušky je vypracování technologie hutnění
pro daný materiál a konkrétní hutnící prostředek.
Povinností zhotovitele je používat při vytváření konstrukčních vrstev jen ty hutnící prostředky, které zhotovitel
použil pro zhutňovací zkoušku. Je nepřípustné během stavebních prací měnit hutnící prostředky, které nejsou
svými parametry totožné s hutnícím prostředkem použitým pro zhutňovací zkoušku. Výsledky zhutňovací
zkoušky s návrhem technologie hutnění předá zhotovitel stavebnímu dozoru. Bez zhutňovací zkoušky stavební
dozor zřizování konstrukčních vrstev nepovolí.
6.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY
6.6.1 Zemní pláň
Přípustné odchylky pro zemní pláň jsou uvedeny v kapitole 3 TKP. Přípustná odchylka sklonu zemní pláně,
měřeného latí délky 4 m, se od sklonu navrženého dokumentací nesmí lišit o více než 0,5 %.
Pokud je zemní pláň současně i plání tělesa železničního spodku, potom nesmí být překročeny hodnoty 20 mm
od projektované výškové polohy pláně tělesa železničního spodku.
19
6.6.2 Konstrukční vrstvy
Povrch konstrukčních vrstev musí být rovný, bez nerovností a bez podélných nebo příčných rýh. Rovnost
povrchu se měří podle ČSN 73 6175 v podélné směru latí délky 4 m a v příčném směru latí délky 2 m. Přípustné
odchylky na povrchu vrstvy v příčném a podélném směru nesmí překročit hodnotu 15 mm. Výšková úroveň
povrchu konstrukční vrstvy nesmí překročit hodnotu ± 20 mm od projektované polohy.
Přípustná odchylka tloušťky vrstvy je 20 mm.
Přípustná odchylka sklonu povrchu vrstvy v příčném směru je 0,5 %.
Měření se provádí:
− v přímé v ose koleje,
− v oblouku v místě nepřevýšeného kolejnicového pásu.
Výškový rozdíl na styku dvou betonových desek se připouští max. 7 mm (viz ČSN 73 6131-2).
Pro zjišťování únosnosti a míry zhutnění konstrukční vrstvy jsou stanoveny následující tolerance:
- pokud soubor zkoušek hodnoceného úseku stavby na jedné vrstvě obsahuje méně než 5 hodnot, musí všechny
hodnoty překročit stanovenou minimální hodnotu modulu přetvárnosti,
- pokud soubor zkoušek jedné vrstvy hodnoceného úseku obsahuje 5 a více hodnot, potom žádná z jednotlivých
hodnot modulu přetvárnosti nesmí být menší o více než 10 % a žádná z jednotlivých hodnot míry zhutnění
nesmí být menší o více než 3 %, než je stanovená minimální hodnota. V tomto povoleném rozmezí se však může
vyskytovat pouze 1 hodnota z měření 5 vedle sebe ležících zkušebních míst.
Pro vrstvy v aktivní zóně je minimální hodnota pevnosti v tlaku stabilizované vrstvy 1,8 MPa. Průměrná
hodnota odolnosti proti účinkům mrazu je 3,5 MPa a minimální hodnota odolnosti proti účinkům mrazu je
2,5 MPa, přičemž naměřené hodnoty jednotlivých válečků se musí pohybovat v rozmezí 15% od průměru sady.
Hodnoty lišící se o více než 15% se do průměru neuvažují.
Pro vrstvy v podloží zemního tělesa a v zemním tělese je minimální hodnota pevnosti v tlaku stabilizované
vrstvy 0,7 MPa. Průměrná hodnota odolnosti proti účinkům mrazu je 1,2 MPa a minimální hodnota odolnosti
proti účinkům mrazu je 0,9 MPa, přičemž naměřené hodnoty jednotlivých válečků se musí pohybovat v rozmezí
15 % od průměru sady. Hodnoty lišící se o více než 15 % se do průměru neuvažují.
6.6.3 Záruky, údržba v záruční době
Záruční doby všeobecně stanoví kapitola 1 TKP. Během záruční doby nesmí dojít k závadám konstrukčních
vrstev tělesa železničního spodku. Únosnost zemní pláně a pláně tělesa železničního spodku musí dosahovat
předepsaných hodnot dle platných předpisů po celou záruční dobu.
Vegetační úpravy zemního tělesa je možno předat až po prvním posekání. Součástí prováděného díla je
zabezpečení prvního preventivního postřiku proti plevelům.
Před uvedením stavby do provozu je třeba provést kontinuální radarové měření pražcového podloží. V případě
pochybností resp. závad v GPK zajistí správce nejpozději půl roku před ukončením záruční doby opakované
kontrolní radarové měření, které je součástí podkladů k reklamačnímu řízení.
Údržbu v záruční době zajišťuje správce DLHM podle ustanovení v kapitole 1 TKP. V této době za odstranění
plevele, náletových dřevin, přírodního spadu a překážek vzniklých dopravním provozem odpovídá příslušná
SDC.
6.7 KLIMATICKÁ OMEZENÍ
Nestmelené vrstvy
Klimatická omezení pro zřizování nestmelených vrstev jsou obsažena v ČSN 73 6126 – 1,2.
Nestmelené vrstvy nesmí být zřizovány na rozbředlou nebo promrzlou zemní pláň a na zemní pláň pokrytou
sněhem a ledem. Pokládka nestmelené vrstvy se nesmí provádět při mrznoucím, silném nebo dlouhotrvajícím
dešti, při sněžení a při teplotách nižších než 0°C. Zřizování konstrukční vrstvy ze zmrzlého materiálu pod 0°C je
nepřípustné.
U technologie bez snášení kolejového roštu není dále přípustné provádět úpravu zemní pláně při silném nebo
dlouhotrvajícím dešti, při sněžení a při teplotách nižších než 0°C.
20
Stmelené vrstvy
Klimatická omezení pro zřizování vrstev ze zlepšené zeminy jsou obsažena v ČSN 73 6133 a pro zřizování
stabilizace v ČSN 73 6124-1,2; ČSN EN 14227 – 1,2,3,4,5,10,11,12,13,14.
Vrstvy ze zlepšené zeminy a stabilizace se nesmí provádět za deštivého počasí nebo sněžení.
Stabilizaci hydraulickými pojivy nelze provádět bez zvláštních opatření je-li nebezpečí, že teplota při provádění
stabilizace klesne pod +5ºC a při ošetřování (po dobu 7 dnů) pod 0ºC.
Zeminy zlepšené vápnem se smí zpracovávat do teplot –5 ºC, zeminy zlepšené cementem pouze do teploty
–2 ºC.
Při přerušení prací přes zimní období je nutno vrstvu zeminy upravené vápnem chránit před působením vlhkosti
a mrazu. Způsob ochrany řeší projektová dokumentace po dohodě ze stavebním dozorem..
Technologií zlepšení zemin nebo stabilizace nelze zpracovávat zeminu promrzlou, obsahující sníh a ledové
čočky.
Klimatická omezení pro zlepšení zemin chemickými prostředky (stabilizátory) stanoví ZTKP.
Klimatická omezení pro zřizování živičných vrstev jsou uvedena v ČSN 73 6121, ČSN 73 6122, ČSN 73 6127 –
1,2,3,4 a ČSN 73 6129.
Plošné prvky
Geosyntetika
Geosyntetika je nutno chránit před dlouhodobými účinky slunečního záření, které může způsobit změnu jejich
technických vlastností (fotodegradace). Na otevřených skládkách musí být přikryty plachtami. Geotextilie musí
být na skládkách chráněny před deštěm (vodou nasáklá geotextilie podstatně zvyšuje svoji hmotnost, která
ztěžuje manipulaci). Manipulaci s tuhými geomřížkami, geobuňkami a geomembránami není vhodné provádět
při teplotách pod + 3 ºC.
Antivibrační rohože a tepelně izolační desky
Klimatická omezení pro antivibrační rohože a tepelně izolační desky stanoví ZTKP.
Betonové desky
Betonové desky se podle ČSN 73 6131-2 pokládají v přiměřených povětrnostních podmínkách, kdy průměrné
teploty neklesnou pod +3ºC. Zemní pláň nesmí být zmrzlá nebo rozbředlá, materiál vyrovnávací vrstvy pod
betonovými deskami nesmí obsahovat sníh a led.
6.8 ODSOUHLASENÍ A PŘEVZETÍ PRACÍ
Zásady odsouhlasení prací a přejímacího řízení řeší kapitola 1 TKP.
Při odsouhlasování nestmelených a stmelených vrstev se kontrolují následující parametry:
− šířka,
− tloušťka,
− rovnost povrchu,
− příčný sklon,
− zhutnění,
− únosnost statickou zatěžovací zkouškou,
− poloha (geodetickým zaměřením),
− celistvost povrchu.
U stabilizace se dále kontroluje pevnost v tlaku a odolnost proti účinkům mrazu.
Bez odsouhlasení dokončené zemní pláně nebo konstrukční vrstvy stavebním dozorem nelze zahájit práce na
budování další konstrukční vrstvy. Pláň tělesa železničního spodku a konstrukční vrstvy nesmí být stavebním
dozorem převzaty, pokud nejsou zhotovitelem doloženy výsledky požadovaných zkoušek a kontrol. V případě,
že výsledky zkoušek nedosahují požadovaných parametrů, lze v pracích pokračovat až po provedení nápravy
a dosažení požadovaných parametrů a po souhlasu stavebního dozoru.
Odsouhlasení prací provede stavební dozor zápisem do stavebního deníku.
21
Při odsouhlasení a převzetí prací dokládá zhotovitel výsledky všech zkoušek podle článku 6.4.2 a oddílu 6.5 této
kapitoly TKP, přičemž nesmí být překročeny odchylky stanovené v oddíle 6.6.
K přejímacímu řízení předloží zhotovitel kromě podkladů dle TKP kapitola 1.8.2 i záznam radarového měření
konstrukce pražcového podloží nebo doklad firmy provádějící radarové měření, že radarové měření bylo
provedeno a záznam uložen do databáze.
6.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
Požadavky na kontrolní měření a případné sledování konstrukčních vrstev musí být obsaženy v dokumentaci,
včetně návrhu metodiky měření.
6.10 EKOLOGIE
Při zřizování konstrukčních a technologických vrstev je nutno dodržovat obecné zásady ochrany životního
prostředí obsažené především v zákonech č. 17/1992 Sb., č. 100/201 Sb.a č. 114/1992 Sb. a v TKP kapitole 1.
Technologie zřizování konstrukčních a technologických vrstev musí být volena s ohledem na požadavky
ochrany životního prostředí tak, aby stavba nadměrně nezatěžovala okolí např. prachem, emisemi a hlukem
a vibracemi (viz nařízení vlády č. 148/2006 Sb.).
Práce prováděné v exponovaných lokalitách (např. intravilán) a v oblastech se zvláštním režimem (např. CHKO,
ochranná pásma vodních zdrojů apod.) se kromě obecných předpisů řídí požadavky příslušných státních orgánů.
Zabudované materiály nesmí vést ke zhoršení životního prostředí. Při zabudování již dříve použitých materiálů
(např. výzisku) a umělého kameniva (např. vysokopecní strusky) musí být prokázána jejich nezávadnost vůči
životnímu prostředí podle zákona 185 /2001 Sb.
6.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA
Požadavky na bezpečnost práce a technických zařízení, jakož i na požární ochranu obecně stanoví TKP
kapitola 1.
S ohledem na zajištění bezpečnosti při práci po dobu zřizování konstrukčních vrstev je nutno zavést na sousední
souběžné koleji, nevyloučené z provozu, sníženou rychlost vlaků.
6.12 SOUVISEJÍCÍ NORMY, ZÁKONY A PŘEDPISY
Uvedené normy, zákony a předpisy představují stav k datu zpracování této aktualizace TKP kapitoly 6.
Ve smyslu TKP kapitoly 1 platí v době použití těchto podkladů jejich aktuální verze.
6.12.1 Technické normy
ČSN 72 1002 Klasifikace zemin pro dopravní stavby.
ČSN 72 1006 Kontrola zhutnění zemin a sypanin
ČSN 72 1010 Stanovení objemové hmotnosti zemin. Laboratorní a polní metody.
ČSN 72 1014 Laboratorní stanovení meze tekutosti zemin
ČSN 72 1015 Laboratorní stanovení zhutnitelnosti zemin
ČSN 72 1016 Laboratorní stanovení poměru únosnosti zemin (CBR)
ČSN 72 1018 Laboratorní stanovení relativní ulehlosti nesoudržných zemin
ČSN 72 1021 Laboratórne stanovenie organických látok v zeminách
ČSN 72 1070 Stanovení pH keramických surovin a hmot
ČSN 72 1176 Zkouška trvanlivosti a odolnosti kameniva proti mrazu
ČSN 72 1180 Stanovení rozlišných částic kameniva
ČSN 73 3050 Zemné práce. Všeobecné ustanovenia
ČSN 73 6121 Stavba vozovek. Hutněné asfaltové vrstvy
ČSN 73 6122 Stavba vozovek - Vrstvy z litého asfaltu - Provádění a kontrola shody
22
ČSN 73 6124-1 Stavba vozovek – Vrstvy ze směsí stmelených hydraulickými pojivy - Část 1 : Provádění
a kontrola shody
ČSN 73 6124-2 Stavba vozovek – Vrstvy ze směsí stmelených hydraulickými pojivy - Část 2 :
Mezerovitý beton
ČSN 73 6126-1 Stavba vozovek - Nestmelené vrstvy - Část 1: Provádění a kontrola shody
ČSN 73 6126-2 Stavba vozovek - Nestmelené vrstvy - Část 2: Vrstva z vibrovaného štěrku
ČSN 73 6127-1 Stavba vozovek - Prolévané vrstvy - Část 1: Vrstva ze štěrku částečně vyplněného
cementovou maltou
ČSN 73 6127-2 Stavba vozovek - Prolévané vrstvy - Část 2: Penetrační makadam
ČSN 73 6127-3 Stavba vozovek - Prolévané vrstvy - Část 3: Asfaltocementový beton
ČSN 73 6127-4 Stavba vozovek - Prolévané vrstvy - Část 4: Kamenivo zpevněné popílkovou suspenzí
ČSN 73 6129 Stavba vozovek. Postřiky a nátěry
ČSN 73 6131-2 Stavba vozovek. Dlažby a dílce. Část 2: Kryty ze silničních dílců
ČSN 73 6133 Navrhování a provádění zemního tělesa pozemních komunikací
ČSN 73 6175 Měření nerovnosti povrchů vozovek.
ČSN 73 6190 Statická zatěžovací zkouška podloží a podkladních vrstev vozovek
ČSN 73 6192 Rázová zatěžovací zkouška netuhých vozovek a podloží
ČSN 73 6301 Projektování železničních drah
ČSN 73 6360-1 Konstrukční a geometrické uspořádání koleje železničních drah a její prostorová poloha.
Část 1: Projektování
ČSN 73 6360-2 Konstrukční a geometrické uspořádání koleje železničních drah a její prostorová poloha.
Část 2: Stavba a přejímka, provoz a údržba
ČSN 73 6380 Železniční přejezdy a přechody
ČSN CEN ISO/TS Geotechnický průzkum a zkoušení - Laboratorní zkoušky zemin - Část 1: Stanovení
17892-1 vlhkosti zemin
ČSN CEN ISO/TS Geotechnický průzkum a zkoušení - Laboratorní zkoušky zemin - Část 12: Stanovení
17892-12 konzistenčních mezí
ČSN EN 932-1 Zkoušení všeobecných vlastností kameniva. Část 1: Metody odběru vzorků
ČSN EN 933-1 Zkoušení geometrických vlastností kameniva. Část 1: Stanovení zrnitosti – Sítový rozbor
ČSN EN 933-2 Zkoušení geometrických vlastností kameniva. Část 2: Stanovení zrnitosti- Zkušební síta,
jmenovité velikosti otvorů
ČSN EN 1097-2 Zkoušení fyzikálních a mechanických vlastností kameniva. Část 2: Metody pro stanovení
odolnosti proti drcení
ČSN EN 1097-3 Zkoušení fyzikálních a mechanických vlastností kameniva. Část 3: Stanovení sypné
hmotnosti a mezerovitosti volně sypaného kameniva
ČSN EN 1097-6 Zkoušení fyzikálních a mechanických vlastností kameniva. Část 6: Stanovení objemové
hmotnosti zrn a nasákavosti
ČSN EN 1367-1 Zkoušení kameniva vůči teplotě a zvětrávání. Část 1: Stanovení odolnosti proti
zmrazování a rozmrazování
ČSN EN 13043 Kamenivo pro asfaltové směsi a povrchové vrstvy pozemních komunikací, letištních
a jiných dopravních ploch
ČSN EN 13242 Kamenivo pro nestmelené směsi a směsi stmelené hydraulickými pojivy pro inženýrské
stavby a pozemní komunikace
ČSN EN 13250 Geotextilie a výrobky podobné geotextiliím – Vlastnosti požadované pro použití při
stavbě železnic
ČSN EN 13450 Kamenivo pro kolejové lože
ČSN EN 14227-1 Směsi stmelené hydraulickými pojivy - Specifikace - Část 1: Směsi stmelené cementem
ČSN EN 14227-2 Směsi stmelené hydraulickými pojivy - Specifikace - Část 2: Směsi stmelené struskou
ČSN EN 14227-3 Směsi stmelené hydraulickými pojivy - Specifikace - Část 3: Směsi stmelené popílkem
23
ČSN EN 14227-4 Směsi stmelené hydraulickými pojivy - Specifikace -Část 4: Popílky pro směsi stmelené
hydraulickými pojivy
ČSN EN 14227-5 Směsi stmelené hydraulickými pojivy - Specifikace - Část 5: Směsi stmelené
hydraulickými silničními pojivy
ČSN EN 14227-11 Směsi stmelené hydraulickými pojivy - Specifikace - Část 11: Zeminy upravené vápnem
ČSN EN 14227-12 Směsi stmelené hydraulickými pojivy - Specifikace - Část 12: Zeminy upravené struskou
ČSN EN 14227-13 Směsi stmelené hydraulickými pojivy - Specifikace - Část 13: Zeminy upravené
hydraulickými silničními pojivy
ČSN EN 14227-14 Směsi stmelené hydraulickými pojivy - Specifikace - Část 14: Zeminy upravené
popílkem
ČSN EN 14475 Provádění speciálních geotechnických prací – Vyztužené zemní konstrukce
ČSN EN ISO 9862 Geosyntetika - Odběr a příprava vzorků ke zkouškám
ČSN EN ISO 10319 Geotextilie. Tahová zkouška na širokém proužku
ČSN EN ISO 10320 Geotextilie a výrobky podobné geotextiliím – Identifikace na staveništi
ČSN EN ISO 12236 Geosyntetika – Statická zkouška protržení (zkouška CBR)
ČSN EN ISO 13433 Geosyntetika - Zkouška dynamickým protržením (zkouška padajícím kuželem)
ČSN EN ISO/IEC Posuzování shody - Prohlášení dodavatele o shodě - Část 1: Všeobecné požadavky
17050-1
ČSN EN ISO/IEC Posuzování shody - Prohlášení dodavatele o shodě - Část 2: Podpůrná dokumentace
17050-2
TNŽ 01 0101 Názvosloví Českých drah
TNŽ 73 6949 Odvodnění železničních tratí a stanic
6.12.2 Zákony
Zákon č. 17/1992 Sb., o životním prostředí v platném znění
Zákon č. 22/1997 Sb. o technických požadavcích na výrobky a o změně a doplnění některých zákonů
v platném znění
Zákon č. 183/2006 Sb. o územním plánování a stavebním řádu (stavební zákon) v platném znění
Zákon č. 77/2002 Sb. o akciové společnosti České dráhy,, státní organizaci Správa železniční dopravní
cesty a o změně zákona č. 266/1994 Sb., o dráhách, ve znění pozdějších předpisů,
a zákona č. 77/1997 Sb., o státním podniku, ve znění pozdějších předpisů, v platném
znění
Zákon č. 100/2001 Sb. o posuzování vlivů na životní prostředí a o změně některých souvisejících zákonů
(zákon o posuzování vlivů na životní prostředí), v platném znění
Zákon č. 114/1992 Sb. o ochraně přírody a krajiny, v platném znění
Zákon č. 185/2001 Sb. o odpadech a o změně některých dalších zákonů, v platném znění
Zákon č. 266/1994 Sb. o dráhách, v platném znění
Vyhláška
č. 177/1995 Sb., kterou se vydává stavební a technický řád drah, v platném znění
Vyhláška kterou se provádějí některá ustanovení zákona ČNR č. 114/1992 Sb., o ochraně
č. 395/1992 Sb., přírody a krajiny, v platném znění
Nařízení vlády
č. 163/2002 Sb., kterým se stanoví technické požadavky na vybrané stavební výrobky, v platném
znění
Nařízení vlády kterým se stanoví technické požadavky na stavební výrobky označované CE,
č. 190/2002 Sb., v platném znění
Nařízení vlády
č. 148/2006 Sb., o ochraně zdraví před nepříznivými účinky hluku a vibrací, v platném znění
24
6.12.3 Předpisy SŽDC a ČD
SŽDC S4 Železniční spodek
SŽDC S4/3 Předpis pro správu a udržování železničních přejezdů a přechodů
Zásady pro zřizování konstrukčních vrstev pražcového podloží technologiemi bez snášení kolejového roštu
Pokyny pro použití nedestruktivních geofyzikálních metod v diagnostice a průzkumu tělesa železničního spodku
Obecné technické podmínky SŽDC (OTP):
Antivibrační rohože v tělese železničního spodku
Štěrkopísek, štěrkodrť a recyklovaná štěrkodrť z kolejového lože pro konstrukční vrstvy tělesa železničního spodku
Geotextilie v tělese železničního spodku
Geomřížky a geomembrány v tělese železničního spodku
Kamenivo pro kolejové lože
Vzorové listy
Ž1 Základní rozměry pláně tělesa železničního spodku
Ž2 Zemní těleso
Ž3 Odvodňovací zařízení
Ž4 Pražcové podloží
Ž5 Úprava drážních svahů
Technické kvalitativní podmínky staveb státních drah (TKP):
Kapitola 1 - Všeobecně
Kapitola 3 - Zemní práce
Kapitola 4 - Odvodnění tratí a stanic
Kapitola 5 - Ochrana drážního tělesa
Kapitola 7 - Kolejové lože
Kapitola 9 - Úrovňové přejezdy a přechody
6.12.4 Předpisy MD odbor PK
TP 94 Technické podmínky - zlepšení zemin
TKP 5 Technické kvalitativní podmínky staveb pozemních komunikací, kapitola 5 Podkladní vrstvy
25
26
Poznámky:
27
28
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 6
Třetí - aktualizované vydání se zapracovanou změnou č. 6 /z roku 2008/
Vydala Správa železniční dopravní cesty, státní organizace.
Zpracovatel: Ing. Ladislav Minář, CSc.,
KolejConsult & Servis, s.r.o.
Odborný gestor: Ing. Petr Jasanský,
Správa železniční dopravní cesty, státní organizace
Odbor traťového hospodářství
Vydal: Správa železniční dopravní cesty, státní organizace
Odbor traťového hospodářství
Dlážděná 1003/7, 110 00 Praha 1, Nové Město
Distribuce: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
tel.: +420 972 742 241, +420 972 741 769,
fax: +420 972 741 290,
e-mail: otd@tudc.cz
www.tudc.cz
