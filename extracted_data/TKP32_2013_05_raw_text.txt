Správa železniční dopravní cesty, státní organizace
Dlážděná 1003/7, 110 00 Praha 1, Nové Město
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 32
ZAŘÍZENÍ TRATÍ A TRAŤOVÉ ZNAČKY
Třetí - aktualizované vydání
změna č. 8
Schváleno generálním ředitelem SŽDC
dne: 27.3.2013
č.j.: S 3916/2012-TÚDC
Účinnost od: 1.5.2013
Počet stran : 6
Počet příloh: 0
Počet stran příloh: 0
Praha 2013
Všechna práva vyhrazena.
Tato publikace ani žádná její část nesmí být reprodukována, uložena ve vyhledávacím systému nebo
přenášena, a to v žádné formě a žádnými prostředky elektronickými, fotokopírovacími či jinými, bez
předchozího písemného svolení vydavatele.
Výhradní distributor: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
Obsah
Seznam zkratek 2
Seznam pojmů 2
32.1 ÚVOD 3
32.2 POPIS A KVALITA STAVEBNÍCH MATERIÁLŮ 3
32.2.1 Staničníky a hraniční znaky dráhy 3
32.2.2 Traťové značky 3
32.2.3 Označení železničních stanic a zastávek 3
32.3 TECHNOLOGICKÉ POSTUPY PRACÍ 3
32.4 DODÁVKA, SKLADOVÁNÍ A PRŮKAZNÍ ZKOUŠKY 4
32.5 ODEBÍRÁNÍ VZORKŮ A KONTROLNÍ ZKOUŠKY 4
32.6 PŘÍPUSTNÉ ODCHYLKY, MÍRA OPOTŘEBENÍ A ZÁRUKY 4
32.7 KLIMATICKÁ OMEZENÍ 4
32.8 ODSOUHLASENÍ A PŘEVZETÍ PRACÍ 4
32.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 4
32.10 EKOLOGIE 4
32.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 5
32.12 SOUVISEJÍCÍ NORMY A PŘEDPISY 5
32.12.1 Předpisy 5
32.12.2 Technické normy 5
32.12.3 Související kapitoly TKP 6
1
Seznam zkratek
ČD České dráhy, akciová společnost
OTH Odbor traťového hospodářství
SŽDC Správa železniční dopravní cesty, státní organizace
TKP Technické kvalitativní podmínky staveb státních drah
TNŽ Technické normy železnic
ZT Zařízení trati
Seznam pojmů
Hektometrovník - traťová značka označující trať po 100 m s udáním kilometrů a jejich desetin
Hraniční znak - značka, která trvalým způsobem označuje v terénu lomové body hranice pozemků
Kilometrovník - traťová značka označující trať v celých kilometrech
Materiál činné plochy - materiál nanesený na štít dopravní značky k vytvoření povrchové vrstvy značky
Mezník - označení pro hraniční znak drážního pozemku
Návěstidlo - technické zařízení, pomůcka nebo předmět, kterým se dává návěst
Podklad - ploché těleso sloužící jako podklad materiálu činné plochy
Staničník - souhrnný název pro kilometrovníky a hektometrovníky
Štít značky - sestává z podkladu, výztuh a upevňovacího zařízení
Upevňovací zařízení - slouží k upevnění značek ke sloupkům nebo stožárům trakčního vedení
2
32.1 ÚVOD
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP.
Kapitola 32 určuje technické kvalitativní podmínky pro staničníky, hraniční znaky (mezníky) a traťové značky
železničních drah v majetku České republiky, se kterými má právo hospodařit Správa železniční dopravní cesty, státní
organizace.
Značky pro zajištění prostorové polohy koleje jsou předmětem kapitoly 8 TKP.
Situování značek a návěstidel je obecně dáno staničením, vzdáleností od osy a výškou nad temenem kolejnice koleje
přilehlé ke značce nebo návěstidlu.
Umístění a osazení staničníků zásadně určuje prováděcí vyhláška č. 177/1995 Sb., kterou se vydává stavební a technický
řád drah, k zákonu č. 266/1994 Sb., o dráhách, v § 20, dále vzorový list zařízení tratí, TNŽ 73 6395 a předpis SŽDC
(ČD) M21. Pro hraniční znaky (mezníky) platí ustanovení vyhlášky č. 26/2007 Sb., kterou se provádí zákon č. 265/1992
Sb., o zápisech vlastnických a jiných věcných práv k nemovitostem, ve znění pozdějších předpisů, a zákon č. 344/1992
Sb., o katastru nemovitostí České republiky (katastrální zákon), ve znění pozdějších předpisů, (katastrální vyhláška).
Umístění, výrobu a osazení traťových značek předepisují vzorové listy řady ZT - Zařízení trati. Situování a návěstní
znaky uvedených návěstidel předepisuje předpis SŽDC (ČD) D1 Předpis pro používání návěstí při organizování
a provozování drážní dopravy. Jejich umístění vzhledem k odvodňovacímu zařízení určuje článek 171 předpisu
SŽDC S4 Železniční spodek.
Konkrétní umístění a materiál traťových značek stanovuje dokumentace ve stupni projekt.
Další návěstidla podle předpisu SŽDC (ČD) D1 neuvedená ve vzorových listech zařízení tratí jsou předmětem těchto
kapitol TKP:
8 - Konstrukce koleje a výhybek
27 - Zabezpečovací zařízení
31 - Trakční vedení
32.2 POPIS A KVALITA STAVEBNÍCH MATERIÁLŮ
32.2.1 Staničníky a hraniční znaky dráhy
Staničníky (kilometrovníky a hektometrovníky) se dodávají železobetonové nebo plechové. Tvar, rozměry, vzhled,
úpravy povrchu a číslic železobetonových staničníků musí odpovídat ustanovením TNŽ 73 6395, pro plechové
staničníky platí vzorový list zařízení tratí a předpis SŽDC (ČD) M21. Provedení hraničních znaků (mezníků) musí
odpovídat § 88 vyhlášky č. 26/2007 Sb.
32.2.2 Traťové značky
Návěstidla a značky musí svým tvarem a provedením návěstních znaků odpovídat předpisu SŽDC (ČD) D1 a vzorovým
listům zařízení tratí. Štíty a upevňovací zařízení návěstidel a značek včetně sloupků jsou vyrobeny z pozinkované oceli.
Materiál činné plochy návěstidel a značek je zhotoven z retroreflexní fólie 1. třídy. Použití dosud nezavedených
materiálů musí být předem odsouhlaseno OTH. Sloupky se osadí do betonových prefabrikovaných patek nebo se
zabetonují přímo na stavbě. Beton musí splňovat požadavky kapitol 17 a 18 TKP.
32.2.3 Označení železničních stanic a zastávek
Názvy železničních stanic a zastávek státních drah se provádějí dle TNŽ 73 6390 „Nápisy názvů železničních stanic
a zastávek“.
32.3 TECHNOLOGICKÉ POSTUPY PRACÍ
Traťové značky (včetně sloupků), staničníky a hraniční znaky (mezníky) musí být vyrobeny, natřeny a opatřeny
příslušným nápisem již ve výrobně, dílně nebo v patřičně vybaveném staveništním zařízení. Přímo na staveništi mohou
být prováděny pouze takové finální úpravy, které nemohou být z technologických důvodů provedeny předem. Po
přípravě a vyznačení staveniště a pracoviště přistoupí zhotovitel k vytyčení, výkopu základů nebo vyvrtání otvorů. Vždy
3
je nutné respektovat postupy v průvodní dokumentaci výrobce, aby nedošlo k poškození výrobku. Po zabetonování
připravenou směsí nebo po přišroubování dokončí povrchovou úpravu značek a staveniště uvede do původního stavu.
32.4 DODÁVKA, SKLADOVÁNÍ A PRŮKAZNÍ ZKOUŠKY
Beton musí být doložen doklady podle kapitoly 17 TKP. Použité materiály musí vyhovovat kvalitativním normám
a výrobním předpisům, uvedeným v oddíle 32.12 této kapitoly TKP.
Při skladování výrobků je nutné dodržovat pokyny výrobce tak, aby nedošlo k poškození výrobků. Uložení výrobků ve
skladech a na úložištích musí být přehledné a odpovídat požárním a bezpečnostním předpisům. Zhotovitel musí
zabezpečit výrobky tak, aby nemohlo dojít k jejich znečištění, poškození nebo odcizení. Na staveništi musí být výrobky
uloženy mimo volný schůdný a manipulační prostor. Pouze na dobu nezbytně nutnou k osazení návěstidel a značek lze
k práci a skladování využít volný schůdný a manipulační prostor až k obrysu průjezdného průřezu podle ČSN 73 6320.
32.5 ODEBÍRÁNÍ VZORKŮ A KONTROLNÍ ZKOUŠKY
Není obecně požadováno. Pokud budou technickým dozorem stavebníka požadovány zkoušky pro betonové základy,
provedou se podle kapitoly 17 TKP. Ostatní dodávky se kontrolují podle certifikátů, atestů, případně podle jejich
průvodních dokladů.
32.6 PŘÍPUSTNÉ ODCHYLKY, MÍRA OPOTŘEBENÍ A ZÁRUKY
Pro rozměry a hmotnost železobetonových staničníků včetně přípustných odchylek je závazná tabulka 2 TNŽ 73 6395,
pro umístění a rozměr číslic na nich tabulka 3 téže normy. Pro jejich umístění platí ustanovení TNŽ 73 6395 a předpisu
SŽDC (ČD) M21. Pro situování plechových staničníků na trakční stožáry platí ustanovení předpisu SŽDC (ČD) M21.
Pro umístění hraničního znaku (mezníku) platí ustanovení vyhlášky č. 26/2007 Sb.
Záruční doby a ukončení záruční doby všeobecně stanoví kapitola 1 TKP.
Údržbu v záruční době zajišťuje provozovatel dráhy podle ustanovení v kapitole 1 TKP.
32.7 KLIMATICKÁ OMEZENÍ
Klimatická omezení vztahující se k obsahu této kapitoly se týkají pouze betonářských prací a nátěrů povrchů značek
nebo lepení fólií mimo dílnu. Při nízkých nebo velmi vysokých teplotách musí zhotovitel dodržovat ustanovení kapitol
17, 18 a 25B TKP, předpisy výrobců nátěrových hmot a fólií a předpis SŽDC (ČD) S5/4.
32.8 ODSOUHLASENÍ A PŘEVZETÍ PRACÍ
Odsouhlasení a převzetí prací se uskutečňuje pro celý úsek tratě nebo pro jednotlivé značky ve shodě s požadavky
objednatele. Odsouhlasení prací je nezbytné pro možnost zahájení navazujících prací. Zhotovitel odsouhlasených prací
za ně odpovídá až do doby převzetí prací. Při odsouhlasení a převzetí prací technický dozor stavebníka kontroluje
rozměry, umístění, vzhled a viditelnost značek, při požadavku na kontrolní zkoušky podle oddílu 32.5 této kapitoly si
nechá předložit výsledky těchto zkoušek. Za vady zjištěné při převzetí prací a za jejich odstranění ručí zhotovitel. Před
převzetím prací pečuje o značky zhotovitel, po převzetí objednatel.
32.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
Kontrolním měřením se ověřuje umístění, rozměry a tvar značek. Vizuální kontrolou se dále ověří správný vzhled
povrchových úprav značek. U hraničních značek se kontroluje přesnost umístění. Kladný výsledek kontroly je podmíněn
dodržením přípustných odchylek ve smyslu oddílu 32.6 této kapitoly TKP.
32.10 EKOLOGIE
Požadavky na ochranu životního prostředí stanoví obecně kapitola 1 TKP. Při pracích podle této kapitoly se jedná
zejména o ochranu půdy a povrchových a podzemních vod před působením nátěrových hmot. Za zachování bezpečného
uložení hmot a dodržování výrobcem předepsaných postupů práce odpovídá zhotovitel. V případě, že jsou zhotovitelem
používány stroje, mohou být použity pouze takové, jejichž emise hluku nepřekračují stanovené limity a nedochází u nich
k úniku provozních kapalin.
4
32.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA
Požadavky na bezpečnost práce a technických zařízení jakož i na požární ochranu obecně stanoví kapitola 1 TKP.
32.12 SOUVISEJÍCÍ NORMY A PŘEDPISY
Uvedené související normy a předpisy vycházejí z aktuální stavu v době zpracování TKP, resp. jejich aktualizace.
Uživatel TKP odpovídá za použití aktuální verze výchozích podkladů ve smyslu kap. 1.3 TKP, tj. právních předpisů,
technických norem a předpisů a předpisů SŽDC.
32.12.1 Předpisy
Zákon č. 266/1994 Sb. Zákon o dráhách v platném znění
Vyhláška č. 26/2007 Sb. Katastrální vyhláška
Vyhláška č. 173/1995 Sb. Dopravní řád drah v platném znění
Vyhláška č. 177/1995 Sb. Stavební a technický řád drah v platném znění
Směrnice SŽDC č. 50 Požadavky na odbornou způsobilost dodavatelů při činnostech na dráhách provozovaných
státní organizací Správa železniční dopravní cesty, změna č. 1
SŽDC (ČD) D1 Předpis pro používání návěstí při organizování a provozování drážní dopravy
SŽDC (ČD) D2 Předpis pro organizování a provozování drážní dopravy
SŽDC (ČD) D3 Předpis pro zjednodušené řízení drážní dopravy
SŽDC (ČD) M21 Předpis pro staničení železničních tratí
SŽDC (ČD) Op16 Předpis o bezpečnosti a ochraně zdraví při práci
SŽDC S3 Železniční svršek
SŽDC S4 Železniční spodek
SŽDC (ČD) S5/4 Protikorozní ochrana ocelových konstrukcí
32.12.2 Technické normy
ČSN 42 5301 Plechy tenké z ocelí tříd 10 až 16 válcované za tepla. Rozměry
ČSN 42 5340 Pásy a pruhy z ocelí tříd 10 a 11 válcované za tepla. Rozměry
ČSN 42 5512 Tyče kruhové pro výztuž do betonu z oceli značky 10 216. Rozměry
ČSN 42 5522-2 Hutnictví železa. Tyče ploché válcované za tepla vysoké a zvlášť vysoké přesnosti. Rozměry
ČSN 72 2518 Kamenné měřičské značky, staničníky, hraničníky, směrové a zábradelní kameny
ČSN 72 3000 Výroba a kontrola betonových stavebních dílců. Společná ustanovení
ČSN 73 0415 Geodetické body
ČSN 73 6301 Projektování železničních drah
ČSN 73 6320 Průjezdné průřezy na dráhách celostátních, dráhách regionálních a vlečkách normálního rozchodu
ČSN EN 197-1 Cement – Část 1: Složení, specifikace a kritéria shody cementů pro obecné použití
ČSN EN 206-1 Beton – Část 1: Specifikace, vlastnosti, výroba a shoda
ČSN EN 10058 Ocelové tyče ploché válcované za tepla pro všeobecné použití – Rozměry, mezní úchylky rozměrů
a tolerance tvaru
ČSN EN 13670 Provádění betonových konstrukcí
ČSN EN ISO 4016 Šrouby se šestihrannou hlavou – Výrobní třída C
ČSN EN ISO 4034 Šestihranné matice – Výrobní třída C
5
TNŽ 73 6390 Nápisy názvů železničních stanic a zastávek
TNŽ 73 6395 Staničníky a mezníky ČSD
32.12.3 Související kapitoly TKP
Kapitola 1 – Všeobecně
Kapitola 4 – Odvodnění tratí a stanic
Kapitola 7 – Kolejové lože
Kapitola 8 – Konstrukce koleje a výhybek
Kapitola 17 – Beton pro konstrukce
Kapitola 18 – Betonové mosty a konstrukce
Kapitola 25 – Protikorozní ochrana úložných zařízení a konstrukcí, Část B: Ochrana ocelových konstrukcí proti
atmosférické korozi
Kapitola 27 – Zabezpečovací zařízení
Kapitola 31 – Trakční vedení
6
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 32
Třetí - aktualizované vydání se zapracovanou změnou č. 8 /z roku 2013/
Vydala Správa železniční dopravní cesty, státní organizace.
Zpracovatel: Ing. Jan Panchartek
Správa železniční dopravní cesty, státní organizace
Odbor traťového hospodářství
Odborný gestor: Ing. Jan Panchartek
Správa železniční dopravní cesty, státní organizace
Odbor traťového hospodářství
Vydal: Správa železniční dopravní cesty, státní organizace
Generální ředitelství
Odbor traťového hospodářství
Dlážděná 1003/7, 110 00 Praha 1, Nové Město
www.szdc.cz
Distribuce: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
tel.: +420 972 742 396, +420 972 741 769
fax: +420 972 741 290
e-mail: typdok@tudc.cz
http://typdok.tudc.cz
