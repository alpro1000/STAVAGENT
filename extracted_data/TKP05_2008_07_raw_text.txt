Správa železniční dopravní cesty, státní organizace
Dlážděná 1003/7, 110 00 Praha 1, Nové Město
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 5
OCHRANA ZEMNÍHO TĚLESA
Třetí - aktualizované vydání
změna č. 6
Schváleno generálním ředitelem SŽDC
dne: 7.4.2008
č.j.: 12153/08-OKS
Účinnost od: 1.7.2008
Počet listů : 16
Počet příloh: 0
Počet listů příloh: 0
Praha 2008
Tato publikace ani žádná její část nesmí být reprodukována, uložena ve vyhledávacím systému nebo
přenášena, a to v žádné formě a žádnými prostředky elektronickými, fotokopírovacími či jinými, bez
předchozího písemného svolení vydavatele.
Výhradní distributor: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
Obsah
5.1 ÚVOD 4
5.1.1 Druhy ochran svahů tělesa železničního spodku 4
5.1.1.1 Vegetační ochrana 4
5.1.1.2 Technická ochrana zemních svahů 4
5.1.1.3 Kombinovaná ochrana 5
5.1.1.4 Technická ochrana skalních svahů 5
5.1.1.5 Ochranné a udržovací prostory 5
5.1.1.6 Ochrana proti padajícím kamenům 5
5.2 POPIS A KVALITA STAVEBNÍCH MATERIÁLŮ 5
5.2.1 Kvalita použitých materiálů 5
5.2.1.1 Materiál pro vegetační úpravy všeobecně 5
5.2.1.2 Dřeviny 5
5.2.1.3 Půda 6
5.2.1.4 Hydroosev 6
5.2.1.5 Drny 6
5.2.1.6 Pleteniny 6
5.2.1.7 Přírodní a umělé kamenivo 6
5.2.1.8 Přírodní a umělý kámen 6
5.2.1.9 Travní rohože 6
5.2.1.10 Vegetační tvárnice 6
5.2.1.11 Biodegradační rohože, protierozní síťovina (georohož) 7
5.2.1.12 Celulární systém (geobuňky), zatravňovací panely 7
5.2.1.13 Materiál pro úpravy skalních svahů 7
5.2.1.14 Ochranné sítě 7
5.2.1.15 Gabiony 8
5.2.1.16 Hřebíkování zemin 10
5.2.1.17 Geotextílie, geomřížky a sítě 11
5.2.1.18 Stříkaný beton a torkretová omítka 11
5.2.1.19 Obkladní zdi 12
5.2.1.20 Kotvy a hřebíky 12
5.2.1.21 Kotvené trámce a žebra 12
5.2.1.22 Ochranné a udržovací prostory 12
5.2.1.23 Ochrana proti padajícím kamenům 13
5.3 TECHNOLOGICKÉ POSTUPY PRACÍ 14
5.3.1 Vegetační ochrany všeobecně 14
5.3.2 Hlavní zásady při používání vegetačních ochran 14
5.3.3 Hydroosev 14
5.3.4 Drnování 14
5.3.5 Pleteniny 14
5.3.6 Travní rohože 15
5.3.7 Vegetační tvárnice 15
5.3.8 Geotextilie a hydroosev 15
5.3.9 Gabiony 15
5.3.10 Hřebíkování zemin 17
5.3.11 Plombování dutin 18
5.3.12 Těsnění spár (trhlin nebo puklin) 19
5.3.13 Podezdívání skalních bloků 19
5.3.14 Kotvení skalních bloků 19
5.3.15 Ochranné sítě 19
5.3.16 Stříkaný beton a torkretová omítka 20
5.3.17 Obkladní zdi 20
5.3.18 Kotvení 21
5.3.19 Kotvené trámce a žebra 22
1
5.3.20 Ochranné a udržovací prostory 22
5.3.21 Ochrana proti padajícím kamenům 22
5.3.22 Železniční těleso ve styku s vodními toky a díly 22
5.4 DODÁVKA, SKLADOVÁNÍ A POČÁTEČNÍ ZKOUŠKY 22
5.5 ODEBÍRÁNÍ VZORKŮ A KONTROLNÍ ZKOUŠKY 23
5.5.1 Vegetační ochrana 23
5.5.2 Technická ochrana 23
5.5.3 Kombinovaná ochrana 23
5.5.4 Gabiony 23
5.5.5 Kotvy a hřebíky 23
5.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY 23
5.6.5 Záruky, údržba v záruční době 24
5.7 KLIMATICKÁ OMEZENÍ 24
5.7.1 Osévání 24
5.7.2 Výsadba dřevin 24
5.7.3 Drnování 25
5.7.4 Pleteniny 25
5.7.5 Betonářské práce 25
5.7.6 Injektování 25
5.7.7 Použití svorníků 25
5.7.8 Zemní práce 25
5.8 ODSOUHLASENÍ A PŘEVZETÍ PRACÍ 25
5.8.1 Odsouhlasení prací 25
5.8.2 Převzetí prací 25
5.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 26
5.9.1 Sklonitost svahů 26
5.9.2 Vegetační ochrany 26
5.9.3 Technické ochrany 26
5.9.4 Kotvy a hřebíky 26
5.10 EKOLOGIE 27
5.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 27
5.12 SOUVISEJÍCÍ NORMY A PŘEDPISY 28
5.12.1 Technické normy 28
5.12.2 Předpisy 30
5.12.3 Související kapitoly TKP 31
2
Seznam zkratek
ČSN Česká norma
DLHM Dlouhodobý hmotný majetek
OTP Obecné technické podmínky
POTV Prostor ohrožení trakčním vedením
SŽDC Správa železniční dopravní cesty, státní organizace
TKP Technické kvalitativní podmínky
TP Technické podmínky
ZTKP Zvláštní technické kvalitativní podmínky
3
5.1 ÚVOD
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP -
Všeobecně.
Všechny práce a konstrukce, které jsou obsaženy v této kapitole TKP, musí být provedeny v souladu
s projektovou dokumentací, s požadavky Technických kvalitativních podmínek staveb státních drah (dále jen
TKP) a případně Zvláštních technických kvalitativních podmínek (dále jen ZTKP).
Kapitola řeší ochranu svahů tělesa železničního spodku, zemních a skalních zářezů a ochranu zemního tělesa
zřízením ochranných opatření a udržovacích prostorů. Tato ochrana může být vegetační, technická (ochrana
zemního tělesa, ochrana skalních svahů a ochranné a udržovací prostory) a kombinovaná (spojení technické
a vegetační ochrany).
Ochrana svahů tělesa železničního spodku musí zajišťovat bezporuchovou funkci tělesa železničního spodku po
dobu životnosti železničního spodku, tj. cca 50 roků před nepříznivými účinky povětrností (srážková voda,
mráz, agresivní ovzduší apod.) a všemi dalšími v úvahu přicházejícími vlivy.
Součástí této kapitoly nejsou technická opatření pro zachytávání podzemních, event. povrchových vod, což
obsahuje kapitola 4 TKP - Odvodnění tratí a stanic.
Tato kapitola dále úzce souvisí v případě vegetačních ochran s kapitolou 15 TKP - Vegetační úpravy, v případě
technických ochran zemních svahů s kapitolou 3 - Zemní práce, v případě technických ochran skalních svahů
s kapitolou 17 TKP - Beton pro konstrukce a kapitolou 18 TKP - Betonové mosty a konstrukce (Plombování
dutin, Těsnění spár, Podezdívání skalních bloků, Obkladní zdi, Kotvené trámce a žebra), v případě ochrany proti
padajícím kamenům a u ocelových trámců a žeber s kapitolou 19 TKP - Ocelové mosty a konstrukce, v případě
ochrany stříkaným betonem a torkretovou omítkou s kapitolou 20 TKP - Tunely, v případě kotvení s kapitolou
23 TKP - Sanace inženýrských objektů a kapitolou 24 TKP - Zvláštní zakládání.
5.1.1 Druhy ochran svahů tělesa železničního spodku
5.1.1.1 Vegetační ochrana
5.1.1.1.1 Rozprostření ornice, osetí, případně vysázení dřevin
5.1.1.1.2 Smísení jalové zeminy s ornicí a osetí
5.1.1.1.3 Drnování
5.1.1.1.4 Pleteniny
5.1.1.1.5 Plůtky
5.1.1.1.6 Hydroosev
5.1.1.2 Technická ochrana zemních svahů
5.1.1.2.1 Gabiony
5.1.1.2.2 Hřebíkování zemin
5.1.1.2.3 Dlažby
5.1.1.2.4 Pohozy, štěrkové koberce
5.1.1.2.5 Rovnaniny
5.1.1.2.6 Obklady
5.1.1.2.7 Geotextilní matrace
5.1.1.2.8 Geotextílie
5.1.1.2.9 Geomřížky
5.1.1.2.10 Sítě
5.1.1.2.11 Rohože
4
5.1.1.3 Kombinovaná ochrana
5.1.1.3.1 Spojení technické ochrany tělesa železničního spodku ve styku s vodními toky a díly s vegetační
ochranou
5.1.1.3.2 Travní rohože
5.1.1.3.3 Vegetační tvárnice
5.1.1.3.4 Geotextilie ve spojení s hydroosevem
5.1.1.3.5 Biodegradační rohože
5.1.1.3.6 Protierozní síťovina (georohož)
5.1.1.3.7 Celulární systém (geobuňky)
5.1.1.3.8 Zatravňovací panely
5.1.1.4 Technická ochrana skalních svahů
5.1.1.4.1 Technická ochrana skalních svahů místními úpravami
5.1.1.4.1.1 Plombování dutin
5.1.1.4.1.2 Těsnění spár
5.1.1.4.1.3 Podezdění skalních bloků
5.1.1.4.1.4 Kotvení skalních bloků
5.1.2.4.1.5 Kotvené trámce a žebra
5.1.1.4.2 Technická ochrana skalních svahů ochrannými sítěmi a vegetačními hmotami
5.1.1.4.3 Technická ochrana skalních svahů plášti ze stříkaného betonu a torkretovými omítkami
5.1.1.4.4 Technická ochrana skalních svahů obkladními zdmi
5.1.1.4.4.1 Monolitické obkladní zdi
5.1.1.4.4.2 Polomontované obkladní zdi
5.1.1.4.4.3 Montované obkladní zdi
5.1.1.5 Ochranné a udržovací prostory
5.1.1.6 Ochrana proti padajícím kamenům
5.2 POPIS A KVALITA STAVEBNÍCH MATERIÁLŮ
5.2.1 Kvalita použitých materiálů
5.2.1.1 Materiál pro vegetační úpravy všeobecně
Pro kvalitu půdy, rostlinného materiálu, osiva, vody, organických hmot, hnojiva a protierozních přísad platí
kapitola 15 TKP.
5.2.1.2 Dřeviny
U dřevin je nutno jejich výběr podřídit klimatickým a půdním podmínkám.
5
5.2.1.3 Půda
Rozprostřená vrstva půdy nebo zeminy s vlastnostmi blízkými ornici musí být o tloušťce min. 0,15 m. Podle
chemických rozborů se půda doplní základními živinami ve smyslu kapitoly 15 TKP. Travní směsi se použijí
v množství od 30g/m2do 60g/m2. V extrémních podmínkách a při snížené klíčivosti se výsevné množství úměrně
zvýší.
5.2.1.4 Hydroosev
U hydroosevu musí být tloušťka nastříkané slehnuté vrstvy 0,005 m až 0,05 m a musí být souvislá. Směs vody
a travního semene musí být bez toxických příměsí a doplněna dostatečným množstvím umělých hnojiv,
organické hmoty a protierozní přísady ve smyslu kapitoly 15 TKP.
5.2.1.5 Drny
Při drnování, které je vhodné pro ochranu svahů menšího rozsahu, musí být drny srýpány ručně do čtvercových
tabulí o straně nejméně 0,25 m. Tloušťka drnů je dána druhem zeminy (obvykle 0,05 až 0,07 m), ze které jsou
snímány.
5.2.1.6 Pleteniny
Pro pleteniny je nejvhodnější materiál ze všech druhů vrb a jív. Nejvhodnější je užití prutů v době od opadání
listů do jejich vyrašení. Pokud je nutno zřizovat pleteniny v době vegetace, musí se pruty zbavit listů.
5.2.1.7 Přírodní a umělé kamenivo
Přírodní kamenivo použité při úpravách svahů ve styku s vodními toky a díly (pohozy, štěrkové koberce,
rovnaniny) musí odpovídat požadavkům Vzorového listu železničního spodku Ž 6.
Výzisk ze štěrkového lože je možné použít, pokud nepřekročí limity pro třídu vyluhovatelnosti I podle Zákona
č. 185/2001 Sb. „O odpadech“, i když se zde o odpady nejedná.
Umělé kamenivo vzniklé průmyslovou výrobou (např. recyklací betonových konstrukcí) musí splňovat fyzikální
a mechanické požadavky kladené na přírodní kamenivo a musí být nezávadné z hlediska životního prostředí. Pro
umělé kamenivo určené k ochraně svahů musí být zpracovány ZTKP a lze jej použít pouze se souhlasem
stavebního dozoru.
5.2.1.8 Přírodní a umělý kámen
Přírodní kámen použitý při úpravách svahů ve styku s vodními toky a díly (pohozy, štěrkové koberce, patky
a záhozy, dlažby, rovnaniny) musí odpovídat požadavkům ČSN 72 1860, v případě dlažby také ČSN 72 1861.
Lomový kámen určený do konstrukce k ochraně svahů musí splňovat požadavky projektové dokumentace.
Použití umělého kamene (např. betonových výrobků, recyklovaných betonových bloků) k ochraně svahů musí
odpovádat požadavkům Vzorového listu železničního spodku Ž 6 a projektové dokumentací.
5.2.1.9 Travní rohože
Travní rohože musí být vytvořeny ze sítí ze syntetických nerozpadavých látek, pod kterými je položena živná
vrstva z odpadových směsných, rozpaduschopných textilních materiálů, obsahujících travní semeno.
5.2.1.10 Vegetační tvárnice
Vegetační tvárnice musí svým tvarem odpovídat katalogové nabídce výrobce a musí svojí kvalitou odpovídat
podmínkám odolnosti proti účinkům vody a chemických látek podle ČSN 73 1326, mrazuvzdornosti,
trvanlivosti a pevnosti.
Pro betonové dílce se vyžaduje beton třídy C 30/37 XF3 podle ČSN EN 206-1.
Vegetační tvárnice z plastů musí splňovat všechny vlastnosti deklarované výrobcem.
6
5.2.1.11 Biodegradační rohože, protierozní síťovina (georohož)
Biodegradační rohože jsou tvořeny přírodními látkami organického původu, které jsou kompletně biologicky
odbouratelné. Musí umožňovat dobrou akumulaci vody i na strmých svazích a vytvářet vlhké a teplé mikroklima
pro optimální podmínky vzrůstu. Zřizují se při kombinované ochraně k dočasné stabilizaci povrchu svahu.
Použije se takový typ rohože, aby nedošlo k fotodegradaci dříve, než se vytvoří souvislý porost vegetace, který
převezme protierozní ochranu svahu.
Protierozní prostorová síťovina (georohož) se zřizuje z PP a PEHD. Musí být odolná proti UV záření. Použije se
při kombinované ochraně k trvalé stabilizaci povrchu svahu.
Biodegradační rohože a protierozní síťovina musí umožnit spolehlivé zakořenění vegetace. Musí být nezávadná
pro životní prostředí, tvarově stálá, odolávat unášecí síle přívalové vody, poryvům větru, mechanickému zatížení
při montáži a údržbě a nesmí bránit růstu vegetace. Minimální pevnost materiálů v tahu v obou směrech je
3 kN.m-3. Současně musí splňovat všechny vlastnosti deklarované výrobcem.
5.2.1.12 Celulární systém (geobuňky), zatravňovací panely
Celulární systém (geobuňky) je tvořen PE flexibilní buněčnou strukturou podobnou včelímu plástu. Geobuňky
musí být tvarově stálé, aby nedošlo k porušení na spojích a ke zborcení na svahu.
Zatravňovací panely tvoří tuhou buněčnou strukturu z plastů.
Prostorové buňky obou systémů musí být nezávadné pro životní prostředí a musí splňovat všechny vlastnosti
deklarované výrobcem. Vyplňují se zrnitým materiálem nebo zeminou. Podle požadavku na druh ochrany svahu
se zatravní, případně se do buněk vysadí dřeviny.
5.2.1.13 Materiál pro úpravy skalních svahů
Materiál použitý pro ochranu skalních svahů místními úpravami musí mít tyto minimální pevnosti v tlaku:
kámen 60,0 MPa, cihly 20,0 MPa, prostý beton 25,0 MPa.
Při spárování se použije aktivovaná cementová malta nebo stříkaný beton o minimální pevnosti v tlaku
25,0 MPa.
Pro vyplnění spár a trhlin injektáží se použije aktivované cementové mléko o minimální pevnosti v tlaku
20,0 MPa nebo cementová malta aktivovaná o minimální pevnosti v tlaku 25,0 MPa. Dále je možno použít
materiál na bázi pryskyřic. V tomto případě je nutno se řídit předpisem SR 105/1(S)-Používání plastbetonu
v traťovém hospodářství.
Při podezdívání musí použitý materiál vykazovat tyto minimální pevnosti v tlaku: kámen 60,0 MPa, beton pro
zdivo betonové 25,0 MPa, beton pro železobeton 30,0 MPa.
(Pozn: všechny uvedené hodnoty pevností platí pro krychelnou pevnost v tlaku)
5.2.1.14 Ochranné sítě
Pro ochranu skalních svahů, na nichž dochází v důsledku působení různých činitelů (zejména zvětrávání)
k opadávání úlomků a kusů horniny, se používají ocelové sítě nebo sítě z geosyntetických materiálů. Ochranné
sítě z ocelového pletiva, které mají plnit funkci trvalé ochrany svahu, musí splňovat tato kritéria: drát
minimálního průměru 2,2 mm, počáteční zkoušky typu drátu a pletiva musí splňovat podmínku tahové pevnosti
drátu min. 350 N/mm2, tažnost min 8 %, tloušťka pozinkování min. 240 g/m2, odolnost proti korozi 350 hodin.
Kvalita použitého materiálu musí být stanovena projektovou dokumentací.
Slouží-li sítě jen k ochraně pracovníků nebo pro krátkodobé zajištění svahu před provedením jiného způsobu
ochrany (tj. dočasná ochrana), je možno použít sítě z geosyntetických materiálů, případně ocelové pletivo
s nižším nánosem zinku než určuje první odstavec tohoto článku.
V místech, kde hrozí nebezpečí porušení sítí z geosyntetických materiálů (nebezpečí požárů, chemických
havárií, dopravních nehod, vandalismu aj.), nelze tyto sítě bez účinné ochrany použít.
V místech menších sklonů a tam kde nehrozí nebezpečí porušení sítí (podle předcházejícího odstavce), je možno
použít geomřížky z polyethylenu (použití musí být v dokumentaci posouzeno). Materiál musí být odolný vůči
působení UV záření a dalším povětrnostním vlivům.
Na ochranné sítě, použité na stavbě musí být doloženo prohlášení o shodě, certifikát na výrobek dle zákona
22/1997 Sb. v platném znění a Vyhl. 163/2002 Sb., technická dokumentace a výsledky počátečních zkoušek
typu v souladu s požadavky dokumentace.
7
5.2.1.15 Gabiony
Gabionová konstrukce je prvek ve tvaru krychle nebo kvádru, vyrobený z šestibokého ocelového pletiva,
svařovaných ocelových sítí, případně vysokopevnostních polymerových geomříží vyplněný přírodním
kamenivem, lomovým kamenem, zeminou, recyklátem apod. Podle provedení se gabiony dělí na vázané
a svařované. Podle rozměrů se dělí na koše a matrace.
Na elektrizovaných tratích musí být použití gabionů posouzeno v souladu s ustanovením předpisu SŽDC S4,
příloha 27.
V blízkosti stejnosměrné trakční proudové soustavy se doporučuje přednostně používat konstrukce gabionů
z nevodivých nebo izolovaných materiálů. Pokud jsou gabiony v prostoru ohrožení trakčním vedením (dále jen
v POTV) provedeny z vodivých materiálů, musí mít ochranu před nebezpečným dotykem podle ustanovení
normy ČSN 34 1500, ČSN EN 50122-1 a v souladu s ČSN 34 2613, ČSN 34 2614 a ČSN 33 2000-4-41.
Pokud je pro konstrukci gabionů použito elektricky vodivých materiálů, vzniká riziko současného dotyku mezi
neživou částí trakčního zařízení a vodivou cizí částí (gabiony) s možným rozdílným potenciálem podle
ČSN 33 2000-4-41. Vzdálenost je dostatečná, jestliže není menší než 2,50 m. Tuto vzdálenost je nutno dodržet
vždy mezi nejbližšími povrchy stožárů TV a gabionů. Zajištění předpisového požadavku lze technicky řešit
přerušením vodivé gabionové konstrukce v požadaveném odstupu a nahrazení konstrukcí elektricky nevodivou.
Použití možných úprav nebo náhradních konstrukcí řeší projektová dokumentace podle místních podmínek
(násep/výkop, výška konstrukce, kolize s odvodňovacím zařízením, kolize s kabelovými trasami, kolize s PHS,
vlivy podmínek slaboproudu a silnoproudu apod.). Pro navrhování uvedených konstrukcí platí zásady podle
odpovídajících kapitol TKP.
Vázaný gabion (koš) - pletivo pro vázaný gabion je vyrobeno z galvanizovaného ocelového drátu o průměru
min. 2,7 mm. Tahová pevnost drátu před spletením musí být min. 400 MPa. Minimální pokovení drátu zinkem
je 260 g/m2. Pro extrémní korozní podmínky lze pozinkovaný drát potáhnout PVC o tl. 0,4 – 0,6 mm (tuto
úpravu nelze použít, pokud se jedná o POTV). Šířka oka se obvykle pohybuje v mezích 50 mm – 100 mm.
Pletivo musí být vyrobeno tak, aby nemohlo dojít k jeho rozpletení při poškození jednoho drátu, t.j. má min.
dvojité zakroucení.
Obvodové hrany vázaného gabionu musí být bezpečně zpevněny vázacím drátem a zajištěny ocelovou spirálou
tak, aby všechny spoje měly přinejmenším stejnou pevnost jako pletivo. Drát pro zpevnění obvodových hran
musí mít tloušťku min. 3,4 mm pro sítě z drátu o průměru 2,7 mm a 3,9 mm u sítí z drátu o průměru 3,0 mm.
Podle potřeby se zajišťuje tvarová poloha gabionu výztužným drátem, kterým se spojují protější svislé stěny
(4 výztuhy na 1 m2 ). Tloušťka tohoto drátu musí být min. 2,0 mm. Při použití velmi ostrohranného kamene se
doporučuje použít spojovací drát tloušťky 2,2 mm. Vázací drát pro spojování jednotlivých košů mezi sebou
a vyztužení hran má průměr min. 2,2 mm u koše ze sítě o tloušťce drátu 2,7 mm a min. 2,4 mm při tloušťce
drátu pletiva 3,0 mm. Místo vázacího drátu lze použít ocelové háčky, které se po umístění stlačí do kroužků.
Vzdálenost těchto kroužků mezi sebou nesmí překročit 0,20 m. Tloušťka drátu pro kroužky je min. 3,0 mm.
Vázaný gabion (matrace) - pletivo pro matraci je vyrobeno z galvanizovaného ocelového drátu o průměru min.
2,0 mm. Tahová pevnost drátu před spletením musí být min. 350 MPa. Minimální pokovení drátu zinkem je
240 g/m2 původního povrchu drátu. Pro agresivní prostředí se drát potáhnuje PVC o tloušťce min. 0,5 mm nebo
se drát galvanizuje zinko-hliníkovou slitinou.
Drát pro zpevnění obvodových hran musí mít tloušťku min. 2,4 mm pro sítě z drátu o průměru 2,0 mm a 2,7 mm
u sítí z drátu o průměru 2,2 mm. Vázací drát pro spojování jednotlivých dílů musí mít průměr min. 2,0 mm.
Požadované vlastnosti drátu pro vázané gabiony (koše a matrace) uvádí tab. 1.
Svařovaný gabion - u svařovaných sítí je průměr drátu min. 3,7 mm a musí být u nich zajištěna předepsaná
pevnost svaru. Tahová pevnost drátu musí být min. 400 MPa. Minimální žárové pokovení musí být 260 g/m2
původní plochy drátu. Velikost oka ve tvaru čtverce nebo obdélníku se obvykle pohybuje v mezích 100 mm -
120 mm. Pevnost svarů ve smyku musí být min. 4 kN.
Spojovacím materiálem jsou spirály, sloužící ke spojování jednotlivých stykových hran gabionové konstrukce
a distanční spony (rohové a příčné), které slouží k zachování její tvarové stability. Oba druhy spojovacích
materiálů mají průměr drátu min. 3,7 mm.
Požadované vlastnosti drátu pro svařované gabiony uvádí tab. 1.
8
Tabulka 1 Požadavky na dráty vázaných a svařovaných gabionů
Vlastnost Požadavek Zkušební metoda
Tahová pevnost drátu - koš min. 400 MPa ČSN EN 10002-1
Tahová pevnost drátu - matrace min. 350 MPa ČSN EN 10002-1
Tažnost min. 8% ČSN EN 10002-1
Přilnavost Zn 1) ČSN ISO 7802
Tloušťka pozinkování min.40μm, min.260 g.m-2 ČSN EN ISO 1463
Tolerance rozestupu drátů svařované sítě 5 mm/1 bm sítě
Únosnost svarů ve smyku min. 4,0 kN ČSN 05 1133
Tahová pevnost pletiva/ sítě min. 40 kN.m-2 2) ČSN EN 10002-1
Odolnost proti korozi 350 hodin
1) Při otočení kolem trnu o Ø 8 mm nesmí být zinková vrstva oloupaná nebo popraskaná
2) Pro různé Ø drátů a různé velikosti ok pletiva může odběratel požadovat hodnoty odlišné
Gabion z vysokopevnostních polymerových geomříží - pro stavbu gabionové konstrukce lze použít
i vysokopevnostní polymerové geomříže z polyetylenu a polypropylenu, u nichž je zajištěna dlouhodobá stálost
jejich mechanických vlastností proti působení UV záření, povětrnostním vlivům apod. Vysokopevnostní
polymerové geomříže musí mít minimální pevnost v tahu podélně i příčně 30 kN.m-1 a tažnost max. 15%.
Minimální rozměry oka jsou 40 mm, maximální 80 mm. Sestavení gabionu z polymerových geomříží vyžaduje
podpůrnou konstrukci (formu).
V místech, kde hrozí nebezpečí porušení gabionů z gesyntetických materiálů (nebezpečí požárů, chemických
havárií, dopravních nehod, vandalismu aj.), nelze tyto gabiony bez účinné ochrany použít.
Výplň gabionů - pro výplň gabionů, které mají statickou funkci, musí být použity pouze pevné úlomky hornin
nebo valouny, které nepodléhají povětrnostním vlivům, neobsahují vodou rozpustné soli a nejsou křehké.
Přednost mají horniny s vyšší měrnou hmotností a nízkou pórovitostí. Rozměry horninových úlomků musí být
větší než průměr oka v pletivu (síti), aby nedocházelo k vypadávání kamene. Nejvhodnější jsou úlomky
o minimální velikosti rovné 1,5 až 2 násobku průměru oka. Maximální velikost kamene je 2,5 násobek velikosti
oka. Větší kameny než 2,5 násobek velikosti oka pletiva se mohou vyskytnout pouze ojediněle v líci. Kámen
(úlomky) menší než průměr oka může být použit v množství, které nepřesahuje 10% - 15% celkového objemu
pro výplň mezer a uklínování větších kamenů uvnitř gabionů (mimo líc). Pro staticky působící konstrukce je
nutné použít kámen čistý, bez příměsí jemnozrnné zeminy ani jinak znečištěny (např. organickým materiálem).
Kámen použitý do líce gabionů, které nemají statickou funkci (např. protihlukové a obkladní stěny) musí
splňovat požadavky na vlastnosti kamene jako na výplň gabionů se statickou funkcí.
Za lícovou stěnou múže být použitý i jiný materiál (netříděný kámen, říční valouny, recyklované kamenivo nebo
beton, zemina apod.). U těchto gabionů lze připustit i růst vegetace.
Valouny lze použít pouze při styku s vodními toky jako místní materiál z řečiště. Objem valounů může činit
max. 60% z celkového objemu kameniva.
Kombinace kamene a zeminy – používá se zpravidla u protihlukových clon tak, aby stěna mohla být doplněna
výsadbou zeleně. Při kombinaci kamene se zeminou musí být gabion zevnitř vyložen separační, případně
filtrační geotextílií (podle projektové dokumentace). Osázení zeleně je možné jak při výstavbě, tak dodatečně.
Vlastnosti náhradních materiálů použitých pro plnění gabionů, zpětný zásyp a jejich hutnění určuje projektová
dokumentace nebo ZTKP.
Požadavky na vlastnosti výplňového kamene uvádí tab.2.
9
Tabulka 2 Požadavky na výplňový kámen gabionů
Vlastnost Požadavek
Pevnost v tlaku min. 50 MPa
Nasákavost max. 1,5% hmotnosti
Trvanlivost 3) max. 9%
Mrazuvzdornost 4)
Sypná hmotnost min.16 kN. m-3
Pórovitost kamene max. 15%
Odplavitelné částice max. 3,0% hmotnosti
3) Zhotovitel zajistí provedení zkoušky trvanlivosti, pokud je nasákavost kamene větší než 1,5 %.
4) Zhotovitel zajistí provedení zkoušky mrazuvzdornosti, pokud je trvanlivost kamene větší než 9 %.
5.2.1.16 Hřebíkování zemin
Všeobecně
Hřebíkování je technický způsob zajištění stability zářezového svahu v zeminách. Hřebíkovaný svah se obvykle
zhotovuje postupně s odkopáváním (tvarováním) líce svahu. Konstrukce hřebíkovaného svahu pozůstává
z krátkých zpravidla ocelových tahových prvků – výztuže, zvané hřebík, případně cementové zálivky těchto
hřebíků a zajištění líce svahu proti vypadávání zeminy, obvykle stříkaným betonem s výztuží. Povrch svahu je
možno dále upravovat např. obkladem z betonových prefabrikátů apod.
Hřebíky se osazují buď do předvrtaného vrtu a zainjektují cementovou směsí, nebo se osazují zarážením,
zavibrováním apod. Jejich sklon je většinou kolmý k povrchu svahu. V případě svislého výkopu se vrty pro
hřebíky provádějí ve sklonu 5 až 10° od vodorovné roviny směrem dolů, aby bylo možné vyplnit vrt zálivkou.
Vytvořené vyztužené zemní těleso vzdoruje zemnímu tlaku, vnějšímu zatížení i povrchové erozi.
Zemina
Pro hřebíky nejsou vhodné štěrkové a balvanité sedimenty. Hřebíky lze zpevňovat i svahy v měkkých
a zvětralých horninách (jílovce, slínovce, břidlice). Kvalita zemního masivu je posuzována podle výsledků
geotechnického průzkumu. Ten musí stanovit i podmínky pro vrtání (zarážení) hřebíků, hydraulické poměry pro
návrh hustoty a délky odvoďňovacích vrtů.
Hřebíky
Hřebíky jsou obvykle ocelové prvky (dráty, pruty, tyče, trubky apod.). Použití jiných materiálů než oceli (např.
laminátu, polymerů, uhlíkových vláken) musí být uvedeno v projektové dokumentaci. Požadavky na kvalitu
materiálů jsou určeny projektovou dokumentací a musí splňovat podmínky těchto TKP a souvisejících norem.
Běžně se používá betonářská ocel, svorníkové tyče apod. Pokud jsou ocelové výztužné prvky v přímém
kontaktu se zeminou (zarážené hřebíky), musí být odolné proti korozi. Způsob antikorozní ochrany, která musí
zaručit spolehlivou funkci výztuže po celou dobu životnosti konstrukce, určuje projektová dokumentace. Plné
ocelové tyče musí splňovat podmínky ČSN P ENV 10080, ocelové trubky musí odpovídat ČSN EN 10210-2
nebo ČSN EN 10219-1. Válcovaný výrobek (za horka) musí vyhovovat ČSN EN 10025 nebo ČSN EN 10125-
1,3,4. Pokud je výztužný prvek galvanizován za horka, musí splňovat požadavky ČSN EN ISO 1461.
Injekční směs (zálivka)
Cementová injekční směs musí splňovat požadavky norem ČSN EN 445, ČSN EN 446 a ČSN EN 447. Volba
cementu pro injekční směs musí vzít v úvahu agresivitu prostředí, propustnost zeminy a životnost hřebíku.
Agresivita prostředí bude určena podle ČSN EN 206-1. Volba vodního součinitele závisí na geotechnických
podmínkách, metodě hřebíkování, požadavcích na trvalnlivost a pevnost. V případě použití přísad nesmí dojít
k negativnímu vlivu na výztužný prvek nebo vlastnosti injekční směsi. Přísady nesmí obsahovat více než 0,1%
chloridů, síranů nebo dusičnanů. Běžná injekční směs musí mít pevnost v tlaku min. 5 MPa před zatížením
hřebíku. Pevnost injekční směsi po 28 dnech musí být min. 25 MPa.
10
Lícové opevnění
Lícové opevnění svahu je tvořeno materiály a nebo prvky předepsanými v projektové dokumentaci. Spojení
mezi lícovým opevněním a hřebíky musí spolehlivě zajistit přenášení napětí z líce na hřebíky a tolerovat rozdíly
v sedání mezi lícovým opevněním a zeminou. Nejběžnější typy lícového opevnění jsou panely a bloky, stříkaný
beton, na místě betonová stěna, sítě (ocelové nebo geosysntetické). Kvalita lícového opevnění musí být doložena
doklady, které předkládá zhotovitel stavby stavebnímu dozoru. Požadavky na kvalitu jsou určeny projektovou
dokumentací a musí splňovat podmínky těchto TKP a souvisejících ČSN.
V místech, kde hrozí nebezpečí porušení lícového opevnění z gesyntetických materiálů (nebezpečí požárů,
chemických havárií, dopravních nehod, vandalismu aj.), nelze toto opevnění bez účinné ochrany použít.
Panely a bloky (obvykle prefabrikované)
Betonové panely musí vyhovovat ČSN EN 206-1 a kapitole 17 TKP. Beton musí mít pevnost min. C 30/37.
U vyztužených betonových panelů musí ocel splňovat požadavky ČSN P ENV 10080. Líc panelu v kontaktu se
zeminou bude upraven v souladu s ČSN EN 1992-1-1.
5.2.1.17 Geotextílie, geomřížky a sítě
Požadavky na geotextílie jsou určeny funkcí, kterou má geotextílie jako ochrana tělesa železničního spodku
plnit. Použití geotextílie, jež je součástí ochrany svahu je vymezeno Vzorovým listem železničního spodku
Ž 6.11.
Pro geotextílie s funkcí filtrační a separační platí podmínky stanovené předpisem SŽDC S4 a OTP „Geotextilie
v tělese železničního spodku“.
Geotextílie ve spojení s hydroosevem slouží ke zřizování vegetačního krytu na svahu z jalové zeminy. Pro tento
účel se používá geotextílie s velkými póry.
Geotextílie textilních matrací, přenášející tahová napětí, musí zajišťovat min. tahovou pevnost předepsanou
projektovou dokumentací. Další vlastnosti jsou stanoveny předpisem SŽDC S4 a OTP „Geotextilie v tělese
železničního spodku“.
Geomřížky a sítě z geosyntetik, které jsou určeny k ochraně svahů tělesa železničního spodku musí splňovat
obecné požadavky podle ČSN EN 12224 a musí být odolné proti UV záření a dalším povětrnostním vlivům,
pokud jsou přímo vystaveny účinkům atmosféry.
Geomřížky a sítě z geosyntetik, které plní statickou funkci v geotechnických konstrukcích (gabiony, vyztužené
zeminy, lícová opevnění hřebíkovaných zemin, ochranné a záchytné sítě a.j.), musí splňovat požadavky
stanovené projektovou dokumentací a musí být v souladu s OTP „Geomřížky a geomembrány v tělese
železničního spodku“.
V místech, kde hrozí nebezpečí porušení geotechnických konstrukcí s použitím gesyntetických materiálů
(nebezpečí požárů, chemických havárií, dopravních nehod, vandalismu aj.), nelze tyto materiály bez účinné
ochrany použít.
Geomřížky a sítě z geosyntetik, které zajišťují protierozní ochranu svahů zemního tělesa, musí splňovat
požadavky stanovené OTP „Geomřížky a geomembrány v tělese železničního spodku“. Velikost ok geomřížek
nebo sítí nemá být větší než velikost efektivního zrna kamenitého svahu. Současně musí splňovat všechny
vlastnosti deklarované výrobcem. V případě použití při kombinované ochraně musí umožnit spolehlivé
zakořenění vegetace.
V místech, kde hrozí nebezpečí porušení geosyntetických materiálů (nebezpečí požárů, chemických havárií),
určených k protierozní ochraně, je vhodné geosyntetický materiál překrýt ochrannou vrstvou.
5.2.1.18 Stříkaný beton a torkretová omítka
Stříkaný beton
Minimální požadovaná krychelná pevnost v tlaku stříkaného betonu je 25,0 MPa. Kamenivo pro stříkaný beton
musí mít plynulou křivku zrnitosti, frakce 0-22 mm, případně 0-32 mm. Minimální tloušťka vrstvy stříkaného
betonu pro dočasné konstrukce je 0,10 m. V případě trvalých konstrukcí se stříkaný beton vyztužuje ocelovou
sítí a jeho min. tloušťka je 0,20 m. Stříkaný beton se nanáší v jedné nebo více vrstvách. Množství jemných
součástí (< 0,08 mm) ve směsi stříkaného betonu musí být alespoň 17%. Vodní součinitel směsi se pohybuje
11
mezi 0,4 –0,5, vlhkost kameniva v mezích 2 –4 % a množství cementu musí být alespoň 300 kg na m3 čerstvého
betonu. Pro tekutou směs musí být množství cementu min. 400 kg na m3 čerstvého betonu.
Torkretová omítka
Minimální požadovaná krychelná pevnost v tlaku torkretové omítky je 25,0 MPa.
Ocelové sítě
Pro vyztužení stříkaného betonu nebo torkretové omítky se používají ocelové sítě - ocelová svařovaná mřížovina
z drátů o profilu 3,5 až 5,0 mm, velikosti ok 50/50 až 200/200 mm. Výjimečně lze použít i drátěné pletivo.
Ocelové sítě použité jako výztuž do stříkaného betonu torkretové omítky musí splňovat požadavky projektové
dokumentace a ČSN EN 10079. Ocelové sítě jako trvalá povrchová úprava vyztuženého svahu musí odpovídat
požadavkům projektové dokumentace, ČSN 42 6403 a ČSN 42 6410. Protikorozní úprava ocelových sítí musí
být v souladu s ČSN EN ISO 1461.
Ocelová síť se připevňuje ke skalnímu podkladu kotvičkami z betonářské oceli zpravidla průměru 10 mm.
Další požadavky na materiál jsou obsaženy v kapitole 20 TKP a v kapitole 23 TKP.
5.2.1.19 Obkladní zdi
Obkladní zdi zděné se budují z kamenného zdiva na cementovou maltu s kameny o minimální pevnosti v tlaku
60,0 MPa.
Obkladní zdi monolitické se provádějí z betonu minimální třídy C 30/37 XD3, XF3.
U obkladních zdí polomontovaných a montovaných se používá pro nosné konstrukce betonu minimální třídy
C 30/37 XD3, XF3, pro konstrukce výplňové beton minimální třídy C 20/25.
Požadavky na beton obkladních zdí z betonu obsahuje kapitola 17 TKP, požadavky na konstrukce obkladních
zdí z betonu obsahuje kapitola 18 TKP.
5.2.1.20 Kotvy a hřebíky
Použité kotvy pro ochranu svahů kotvením musí být provedeny jako trvalé s odpovídající antikorozní ochranou.
Pro kotvy tyčové se používá ocel s minimální výpočtovou pevností 500 MPa, o minimálním průměru tyče
20 mm, trubky profilu 24 mm a tloušťce stěny 4 mm. Pro kotvy kabelové se použije drát z oceli o minimální
výpočtové pevnosti 1400 MPa a vyšší, minimálního průměru 4 mm. Pro hřebíky se používá ocel s minimální
výpočtovou pevností 500 MPa, o minimálním průměru tyče 20 mm (bez závitu). Pro upínání kořene se používá
injekční směs (cementová zálivka, kaše nebo malta, syntetická pryskyřice). Syntetická pryskyřice se používá
zpravidla pro upínání tyčových kotev a hřebíků. Jako podložky pro tyčové kotvy se používají ocelové desky
minimální tloušťky 15 mm. Pro hřebíky postačí podložky tloušťky min. 5 mm.
Pro návrh a použití hřebíků je zpracován návrh *prEN 14490, pro kotvy platí ČSN EN 1537. Pro výplň vrtů se
používá cementové injekční směsi z portlandského cementu a písku v poměru 1:1 až 1:2 s vodním součinitelem
c:v = 0,4, pevnosti v tlaku minimálně 25 MPa. Pro výrobu malty se nesmí použít směsných cementů.
Další údaje jsou uváděny v kapitole 24 TKP.
5.2.1.21 Kotvené trámce a žebra
V silně narušených lokalitách je možno použít pro ochranu svahů kotvené vodorovné trámy a svislá žebra. Tím
se dosáhne roznesení kotevní síly soustavou masivních konstrukcí po velké ploše povrchu svahu zářezu. Jedná
se o železobetonové trámy a žebra, případně je možno použít ocelové prvky.
Bližší údaje jsou obsaženy v kapitole 18 TKP, v kapitole 19 TKP a kapitole 24 TKP.
5.2.1.22 Ochranné a udržovací prostory
Ochranné a udržovací prostory se zřizují ve skalních zářezech nebo odřezech, hloubky větší než 5,00 m, ve
kterých lze očekávat vlivem zvětrávání skalních stěn spad kamenů a balvanů a tím ohrožení bezpečnosti
železničního provozu.
Ochranný a udržovací prostor se doplní zábranou proti padajícím kamenům v případech stanovených Vzorovým
listem železničního spodku Ž 2.12. Výška zábrany nad niveletou koleje se zřizuje nejméně 1,00 m nad niveletou
koleje.
12
Ochranné a udržovací prostory se nemusí zřizovat pokud je vhodným technickým opatřením dle Vzorového listu
železničního spodku Ž 5 zajištěna ochrana skalního svahu před zvětráváním a padáním kamenů a balvanů.
V odůvodněných případech se navrhnou a zřídí ochranné a udržovací prostory v hlubokých zemních zářezech,
kde je třeba zajistit možnost příjezdu mechanizačních prostředků pro obnovovací a udržovací práce.
Ochranné a udržovací prostory se zřizují v celé délce zářezu a ve vhodném místě musí být napojeny na veřejnou
komunikaci.
5.2.1.23 Ochrana proti padajícím kamenům
Pro zajištění odvozu spadlého materiálu ze zářezu je nutno zachovat nejmenší šířku ochranného prostoru před
zábranou 3,00 m až do konce zářezu nebo jiného vhodného místa napojeného na veřejnou komunikaci.
V případě, že zde není dostatek místa (min. 3,00 m), je nutno vybudovat ochrannou galerii s patřičnou ochranou
proti padajícím kamenům na straně, na které se budou zachytávat padající kameny. V případě, že vzdálenost
svahu od tělesa trati je tak malá, že ani tato galerie nejde vybudovat, je nutno vybudovat galerii, která bude
překrývat železniční trať. Touto ochrannou galerií budou padající kameny převáděny mimo drážní těleso.
Způsob vybudování této ochrany musí být plně řešen v projektové dokumentaci.
Pro zajištění bezpečnosti železničního provozu se u skalních zářezů a u hlubokých zemních zářezů (hlubších než
5, 00 m) s výchozy skalních masivů zřizuje v případě potřeby ochrana proti padajícím kamenům.
Zemní těleso bez ochranných a udržovacích prostorů se zajišťuje před padajícími kameny vhodným technickým
opatřením. Tato ochrana může být provedena jako:
− ochranné sítě,
− záchytné sítě,
− ochranné ploty,
− záchytné zdi,
− ochranné valy,
− ochranné galerie.
Ochranné sítě se sestávají z ochranného pletiva připevněného k povrchu svahu stěny kotevní technikou.
Záchytné sítě jsou tvořeny nosnou sítí upnutou mezi konzolové nosníky vetknuté do skalního svahu/ stěny. Sítě
se obvykle instalují kolmo na dráhu volného pádu kamenného bloku nebo skalního řícení. Použije-li se systém
záchytných sítí neobvyklý u staveb SŽDC, je nutno pro tuto konstrukci zpracovat ZTKP.
Ochranný plot může být proveden jako plnostěnný nebo s otvory. Plnostěnná konstrukce se zřizuje ze
zabetonovaných ocelových nebo železobetonových Ι profilů s výplní ze železobetonových nebo dřevěných
pražců, trámů, kulatiny, betonových desek, prefabrikátů z recyklovaných plastů a jiné. Konstrukce s otvory ve
stěně se zřizuje jako zábradlí z ocelových úhelníků doplněné ocelovou sítí nebo jako silniční svodidlo
z ocelových nebo betonových sloupků s ocelovými lany doplněné ocelovou sítí a jiné.
Záchytné zdi se budují obvykle z betonu, železobetonu, z prefabrikátů, gabionů apod.
Ochranné valy se zřizují ze zemin nebo vhodných sypanin v místech, kde je dostatečný prostor mezi kolejí
a skalní stěnou nebo svahem.
Ochranné galerie je nutno navrhnout v případě nedostatku místa v exponovaných lokalitách v závislosti na
konfiguraci terénu.
Ochranné stavby se navrhují pro každý případ zvlášť na základě geotechnického průzkumu a místních
podmínek.
Záchytné sítě, ochranné ploty, záchytné zdi, ochranné valy a ochranné galerie se posuzují na kinematické
(dynamické) účinky padajících hmot a na zatížení zemním tlakem sypaniny za zcela naplněnou ochrannou
konstrukcí.
Požadavky na materiály ochranných sítí jsou uvedeny v čl. 5.2.1.14. V místech, kde hrozí nebezpečí porušení
ochranných sítí z geosyntetických materiálů (nebezpečí požárů, chemických havárií, dopravních nehod,
vandalismu aj.), nelze tyto materiály bez účinné ochrany použít.
Požadavky na konstrukce z betonu, železobetonu, z betonových a železobetonových prefabrikátu jsou stanoveny
v Kapitole 17 TKP.
Požadavky na ocelové konstrukce a ocelové prvky jsou stanoveny v Kapitole 19 TKP. Pevné ocelové části
ochranné konstrukce musí mít antikorozní ochranu.
13
Požadavky na materiály použité v gabionových konstrukcích jsou stanoveny v čl. 5.2.1.15.
Požadavky na zeminy a materiály použité v zemních konstrukcí jsou stanoveny v Kapitole 3 TKP.
Požadavky na materiál nosných sítí nutno stanovit v ZTKP v závislosti na typu použitého systému záchytné sítě.
5.3 TECHNOLOGICKÉ POSTUPY PRACÍ
5.3.1 Vegetační ochrany všeobecně
Pro vyznačení míst a ploch pro výsadbu, zakládání trávníků, přípravu pro výsadbu, hloubení jamek, ošetřování
dřevin před výsadbou, výsadbu, kůly a úvazky ke kůlům, úpravu ploch po výsadbě, mulčování, hnojení,
ošetřování dřevin po výsadbě platí zásady kapitoly 15 TKP.
5.3.2 Hlavní zásady při používání vegetačních ochran
Svahy náspů se opatřují vegetační ochranou od zemní pláně po úroveň původního terénu, případně po úroveň
laviček mezi patou náspu a hranou příkopu. Zatěžovací lavice ze zemin nebo sypanin se opatřují vegetační
ochranou celé. Svahy zářezů se opatřují vegetační ochranou od úrovně původního terénu po místo vzdálené
0,50 m ode dna příkopu nebo po vrchní okraj zpevněné plochy příkopu.
Vegetační ochrana se nezřizuje:
− na svahu příkopu přilehlém ke koleji při hloubce příkopu menší než 1,00 m od zemní pláně s přihlédnutím
k vlastnostem a stavu zemin zemního tělesa,
− na lavičkách mezi patou náspu a hranou příkopu,
− na stezkách,
− na svazích konstrukční vrstvy,
− na odřezech zemní pláně náspu.
Ukončení vegetační ochrany svahu zářezu v místě styku s terénem nesmí tvořit překážku odtoku vody z území
nad zářezem.
Ochranu svahů příkopů z písčitých a prachovitých zemin je nutno posoudit v závislosti na stavu rostlé zeminy.
V místech s plošnými výrony vody se vegetační ochrana nahradí kamenným pohozem. Použité kamenivo musí
být odolné povětrnostním vlivům.
Ve zdůvodněných případech se ochrana svahů příkopu zřizuje až ke dnu příkopu na přilehlé i odlehlé straně
koleje.
Vegetační ochrana rozprostřením půdy, osetím, popř. vysazením dřevin se provede bezprostředně po konečné
úpravě svahů.
Pro technologické postupy těchto ochran platí zásady z kapitoly 15 TKP.
5.3.3 Hydroosev
Pro technologii hydroosevu platí zásady uvedené v kapitole 15 TKP.
Metodu hydroosevu je možno navíc kombinovat s užitím geotextilií nebo s dalšími vhodnými druhy
kombinované nebo technické ochrany.
5.3.4 Drnování
Pro technologické postupy drnování platí zásady z kapitoly 15 TKP.
Drnované plochy je možno v případě potřeby upevnit také sítěmi.
Nejstrmější sklon svahu pro celoplošné drnování je 1:1,25 a pro úsporné drnování 1:1,5.
Zvláštním druhem drnování je použití předpěstovaných travních koberců.
5.3.5 Pleteniny
Pleteniny se zřizují v šikmých pásech nebo ve čtvercích. Při likvidaci erozivních rýh a brázd se pleteniny zřizují
kolmo na směr erozivních rýh a brázd.
14
5.3.6 Travní rohože
Travní rohože se kladou na svah v pruzích ve směru maximálního sklonu svahu nebo souběžně s patou svahu.
Množství a druh hnojiva uloženého na svahu určí projektová dokumentace.
V krajních hranách ploch opatřovaných travními rohožemi se rohož uchytí do zavazovací rýhy.
Pro správné zakořenění travních rohoží je nutno zajistit jejich dokonalé přilnutí ke svahu kotvením.
Horní okraj rohoží náspu se ukládá min. 0,15 m pod pláň tělesa železničního spodku s přesahem min. 0,50 m.
Rohož se překryje materiálem stezky, jejíž konstrukční uspořádání je řešeno předpisem SŽDC S3.
Spodní okraj rohoží, uložených na svahu zářezu ve výšce 0,50 m ode dna příkopu, se připevní ocelovými
skobami, zaráženými ve vzdálenostech po 0,50 m. Travní rohože se kladou s přesahem minimálně 0,20 m.
Travní rohože se kotví ocelovými skobami ve tvaru „U“ nebo „L“ v celé ploše. Ocelové skoby jsou ze stavební
oceli profilu 8 až 10 mm a jsou navzájem vzdáleny cca 1,00 m.
Do soudržných zemin se používají skoby délky 0,30 m, do písčitých a rozbahněných zemin délky 0,50 m. Místo
ocelových skob je možno použít laťky s hřeby dlouhými 0,15 až 0,20 m.
Při pokládce se nesmí travní rohože příliš napínat, aby mohly přilnout k případným nerovnostem svahu.
Po položení je nutno travní rohož lehce zalít vodou. V době klíčení semen je nutno provádět kontrolu uložení
travních rohoží a zalévat tak, aby nedocházelo k podtékání vody pod travní rohože.
5.3.7 Vegetační tvárnice
Vegetační tvárnice se kladou na upravený svah a upevňují se k podkladu dřevěnými kolíky nebo jinými
upevňovadly (např. z betonářské oceli).
Otvory vegetační tvárnice se po osazení na svah vyplní ornicí a osejí.
Při použití vegetačních tvárnic jako ochrany svahu na styku s vodou nebo ke zpevnění povrchu svahu bez
požadavku ozelenění, se tvárnice osadí do lože tl. 0,05 –0,10 m ze štěrkodrti a otvory se zasypou stejným
materiálem.
5.3.8 Geotextilie a hydroosev
Při použití geotextilie ve spojení s hydroosevem pro ochranu svahů se na svah nejdříve rozprostře geotextilie
a zakotví se způsobem a kotvící technikou uvedenou v čl.5.3.6. Hydroosev se potom provede na tuto
rozprostřenou geotextilii.
5.3.9 Gabiony
Gabiony se sestavují přímo na místě stavby v rozměrech určených projektovou dokumentací. Gabiony je možné
také zhotovit jako montážní prefabrikát a následně osadit jeřábem na místo uložení. Zhotovitel musí před
zahájením prací předložit technologický předpis ke schválení stavebnímu dozoru.
Základová spára
Musí být urovnána a zhutněna na min. D=95% PS a odsouhlasena stavebním dozorem. Nevhodné zeminy podle
kapitoly 3 TKP budou ze základové spáry odstraněny, upraveny nebo nahrazeny vhodnějším materiálem podle
dokumentace a se souhlasem stavebního dozoru.
V případě zakládání gabionové konstrukce na skalním podloží zhotovitel řádně vyčistí základovou spáru
a případné nerovnosti vyplní štěrkodrtí nebo hubeným betonem podle projektové dokumentace. Spáru přejímá
a způsob vyplnění odsouhlasuje stavební dozor.
Hloubka založení gabionové konstrukce je určena projektovou dokumentací na základě statického výpočtu.
Nepožaduje se zakládání v nezámrzné hloubce, pokud to nestanoví projektová dokumentace.
Montáž gabionů
Gabiony se usazují na základovou spáru. Vázané gabiony se navzájem spojují vázacím drátem v místech styku
svislých hran buď kontinuálně nebo ve výškovém intervalu 0,15 m. Pokud se ukládají na již usazenou
a vyplněnou vrstvu gabionů, spojují se ještě navíc s podkladem v místech styku kolmých stěn gabionů s víky
spodních gabionů.
Svařované gabionové sítě se vyztužují distančními sponami a spojují se do jednotlivých celků pomocí spirál.
15
Gabiony jako montážní prafabrikáty se opatří dočasným rámem pro jednodušší manipulaci. Rám se zhotovuje
z drátěné konstrukce splétané, případně svařované.
Spojovací a výztužný materiál musí mít tloušťku a kvalitu dle čl. 5.2.1.15.
Plnění gabionů kamenivem
Plnění gabionů je možné provádět ručně, strojně nebo kombinací obou způsobů a musí být určeno projektovou
dokumentací. U ručního plnění je možno dosáhnout nižší mezerovitosti výplně a estetičtějšího vzhledu líce
gabionu. Je však pracnější. U strojního plnění je postup rychlejší, avšak dosažená mezerovitost je vyšší.
Urovnání výplně musí být důkladně provedeno zejména u stěn a v rozích gabionu, a to z vybraných kusů
s dlaždicovitým urovnáním, aby bylo dosaženo celistvosti tělesa. Ostré hrany výplně na styku s pletivem se
opracují. Při plnění musí zhotovitel neustále sledovat případné deformace líce gabionu a vyrovnávat je
vypínáním drátěného pletiva. Případně je možno použít provizorní konstrukci, např. lešenářských trubek. Pro
omezení případného dotvarování gabionů v důsledku stlačení jeho výplně se koše obvykle přeplňují
o očekávané sednutí kamenné výplně.
Plnění gabionů zeminou
Gabion plněný zeminou musí být zevnitř vyložen separační geotextílií, která zamezí vyplavování zeminy.
Zemina se umisťuje do gabionů po vrstvách do mocnosti 0,30 m a hutní se. Další vrstvu lze ukládat na
zhutněnou předcházející vrstvu. Do konstrukce se nesmí ukládat deštěm nebo sněhem promáčené nebo namrzlé
zeminy.
Vlastnosti zemin použitých pro plnění gabionů a jejich hutnění určuje projektová dokumentace.
Vyztužování gabionů
Během postupu plnění gabionů kamenem se navzájem protilehlé stěny stabilizují výztužnými dráty tak, aby
nedocházelo k vydouvání líce gabionu tlakem uloženého kamene. Obvyklý výškový interval, ve kterém se
vyztužovací dráty osazují je 0,25- 0,35 m. V horizontálním směru se distanční spony umisťují po cca 0,33 m
(2 dráty na 1 m šířky gabionů).
Uzavření gabionů
Po naplnění kamenem až po horní okraj se gabion uzavře drátěným víkem, které se spojí s kolmými stěnami
vázacím drátem, resp. spirálou.
Převazování vrstev
Při vícevrstvé konstrukci gabiony v horní vrstvě převazují svislé spáry spodní vrstvy (podobně jako cihelná
vazba). U svařovaných gabionů se převazování obvykle neprovádí.
Zasypávání gabionové konstrukce
Rub gabionové konstrukce se zasypává zeminou předepsanou v projektové dokumentaci. Zásyp a hutnění se
provádí současně s plněním gabionu po vrstvách max. 0,30 m, pokud projektová dokumentace nebo stavební
dozor nestanoví jinak. V případě, že za rubem gabionu se nachází jemnozrnná zemina, jejíž částice by se mohli
vplavovat do mezer kamenné výplně gabionu, opatří se rub gabionu separační geotextílií v souladu
s projektovou dokumentací. Do vzdálenosti 2,00 m od gabionové konstrukce se mohou k hutnění použít pouze
lehké hutnící prostředky (pěchy, vibrační desky do hmotnosti 1 000 kg nebo vedené válce do hmotnosti
1 500 kg).
Ochrana před nebezpečným dotykem na elektrizovaných tratích
Podmínky ochrany gabionových konstrukcí před nepezpečným dotykem na elektrizovaných tratích stanoví
předpis SŽDC S4, příloha 27. Spolehlivý způsob ochrany musí být řešen v projektové dokumentaci.
Ochrana proti korozi bludnými proudy
Podmínky ochrany gabionových konstrukcí proti korozi bludnými proudy stanoví předpis SŽDC S4, příloha 27.
Spolehlivý způsob ochrany musí být řešen v projektové dokumentaci na základě vyhodnocení výsledků
korozního průzkumu.
16
5.3.10 Hřebíkování zemin
Všeobecně
Před zahájením prací musí zhotovitel vypracovat technologický předpis, který předloží stavebnímu dozoru
k odsouhlasení.
Hřebíkovaná konstrukce s tvrdým lícovým upevněním se obvykle vytváří opakováním následujících pracovních
kroků při hloubení zářezového svahu shora dolů:
a) odkopání vrstvy zeminy na výšku 1,00 až 2,00 m, podle projektové dokumentace stavby nebo ZTKP,
b) vyhloubení vrtů v rozteči a do hloubky předepsané projektovou dokumentací,
c) zaplnění vrtů cementovou zálivkou,
d) osazení výztuží (hřebíků) do vrtů,
e) vytvoření povrchové vrstvy ze stříkaného betonu o tloušťce a vyztužení podle projektové dokumentace.
Osazení hřebíků může následovat po vyhloubení vrtů jako bod c). Zaplnění vrtů zálivkou pak následuje jako
bod d).
Ve vrtech jsou hřebíky chráněny zálivkou z cementové malty o vodním součiniteli 0,4 - 0,5 (ρ=1930-1800
kg/m3).
Pokud se výztužné prvky zaráží do zemního masivu bez předvrtání, odpadá hloubení a zaplňování vrtů
(body b,c).
Bod e) může v případech nesoudržných zemin následovat za bodem a).
U hřebíkované konstrukce s pružným lícovým opevněním (ocelová mříž) nebo měkkým lícovým opevněním
(ocelové sítě, geosyntetická protierozní rohož apod.) se úprava povrchu obvykle provádí až po osazení hřebíků
na celou výšku svahu. Rovněž povrchová úprava (obklad) z betonových panelů se provádí až po zajištění svahu
hřebíky a případně i stříkaným betonem.
Přesné podmínky stanoví ZTKP.
Výkop zeminy
Celý pracovní cyklus a) až e) musí být u hřebíkovaného svahu s tvrdým lícovým opevněním ukončen v jedné
směně. Není dovoleno ponechat odkopanou stěnu bez vyztužení a povrchové vrstvy ze stříkaného betonu
do druhého dne. Výjimku povoluje v odůvodněných případech po konzultaci s geotechnikem stavební dozor.
Časový interval mezi odtěžením zeminy (vytvořením svahu/stěny) a instalaci hřebíků musí být co nejkratší, aby
se omezilo riziko vypadávání zeminy ze svahu, případně jeho sesutí. Povrch odkopané stěny musí být proveden
ve sklonu dle projektové dokumentace. Při těžbě musí zhotovitel postupovat takovým způsobem a volit takové
prostředky, aby nedocházelo k přetěžení a nadvýlomům. Rozvolněnou zeminu je nutno odstranit a její objem
nahradit stříkaným betonem. Ve spodní části pracovní etáže se ponechává cca 0,50 m výztužné sítě nezastříkané
betonem pro umožnění napojení přesahem v další etáži. U svahů s kompaktním povrchem, kde lícové opevnění
má zejména protierozní funkci, může být konečná úprava provedena až po dokončení osazení hřebíků
v pracovní sekci.
Hloubení vrtů pro hřebíky
Vrt se zhotovuje kolmo k povrchu stěny nebo max. 10º ukloněný od kolmice směrem dolů (u svislých stěn pro
usnadnění vyplněn zálivky). Provádí se rotačním, případně rotačně příklepovým způsobem se vzduchovým
výplachem. V případě soudržných zemin je možno použít šnekové vrtání. Použití vodního výplachu se
nedoporučuje, neboť v soudržných zeminách mění jejich konzistenci a tím i účinnost hřebíků. Pokud není vrt
dostatečně stabilní do doby instalace hřebíku je nutno provést úpravu technologie (např. použít pažnice, dutý
šnekový vrták, případně výplach). Minimální průměr vrtu v mm musí být D=d+40, kde d je vnější průměr
vyztuženého hřebíku v mm. Na každé straně výztuže musí být min. 20 mm tloušťka cementové zálivky
z důvodu antikorozní ochrany. Délka vrtu je stanovena projektovou dokumentací. Pokud ji projektová
dokumentace nestanovuje, je v horní části svahu délka vrtů min. L = 0,6 H (H je celková výška svahu). Při patě
svahu může být délka vrtů kratší. V případě existence plochy oslabení v horninovém masivu (zlomy, pukliny,
smykové zóny) musí být délka hřebíků navržena tak, aby byla zajištěna dostatečná stabilita svahu podél této
plochy.
17
Některé typy hřebíků mohou být instalovány do zeminy příklepem, vibrací nebo nastřelením (balisticky).
Výztužný prvek je v přímém kontaktu se zeminou. Některé typy hřebíků umožňují následnou injektáž. Pro
vyloučení případné deformace při instalaci musí mít zarážené hřebíky dostatečnou tuhost a při osazování mohou
být vedeny. Při instalaci se zaznamená čas nutný k zarážení a dostatečná hloubka.
Hustotu hřebíků/vrtů stanoví projektová dokumentace.
Zaplnění vrtu a osazení hřebíků
Vyplnění vrtu cementovou směsí je možné provést v průběhu vrtání skrz výztužný prvek, po skončení vrtání
nebo po instalaci výztuže pomocí injekční trubky. Obvykle se po dokončení a vyčištění vrt vyplní vzestupně
(ode dna vrtu směrem vzhůru) cementovou zálivkou. Ihned po vyplnění vrtu zálivkou se osadí hřebíková výztuž.
Délka hřebíku je min. o 50 mm větší, než je délka vrtu, aby bylo umožněno napojení výztužného prvku na
lícové opevnění. Délka vnějšího přesahu musí být stanovena v projektové dokumentaci. Pro zajištění
dostatečného a stejnoměrného vykrytí výztuže zálivkou je nutné na výztužné prvky při instalaci upevnit
distanční prvky.
Lícové opevnění
Podle tuhosti se rozlišuje lícové opevnění:
− měkké, které je tvořeno např. ocelovou sítí nebo geosyntetickou sítí nebo mříží, případně pouze vegetačním
prvkem (má pouze protierozní funkci),
− pružné, pro které se nejčastěji používá ocelová mříž o dostatečné tuhosti (přenáší osové a smykové síly),
− tvrdé, které se provádí jako:
– stříkaný beton bez ocelové sítě,
– stříkaný beton vyztužený ocelovou sítí,
– na místě vytvořená betonová stěna nebo stěna z betonových prefabrikátů.
Spojení výztuže – hřebíků s pokryvnou vrstvou se provede přivařením k ocelové síti, ohnutím výztuže,
přivařením ocelových podložek, maticí s podložkou a závitem na konci výztuže apod. Způsob spojení musí být
uveden v projektové dokumentaci. Po osazení hřebíků se provede úprava povrchu podle projektové
dokumentace. Pro trvalé konstrukce se povrch ze stříkaného betonu obvykle obkládá pohledovými panely podle
projektové dokumentace.
Odvodnění hřebíkované konstrukce
Odvodnění hřebíkované konstrukce se provede v souladu s projektovou dokumentací. Pokud se v průběhu
výstavby objeví nečekané vývěry nebo přítoky vody, navrhne způsob odvodnění zhotovitel a předloží jej
stavební dozoru ke schválení. Odvodnění z hlediska funkce lze rozdělit:
− povrchové odvodnění,
− hloubkové odvodnění zemního masivu,
− drenáž za lícovým opevněním.
Odvodnění povrchových vod z území přilehlého k hřebíkované konstrukci se provádí podle kapitoly 4 TKP
a Vzorového listu železničního spodku Ž 3.
Hloubkové odvodnění zemního masivu snižuje tlak na hřebíkovanou zemní konstrukci a odvádí tuto vodu
k povrchu svahu. Odvodňovací vrty se provádí se podle kapitoly 4 TKP.
Drenáž za lícovým obkladem odvádí vody z hloubkového odvodnění, případně vodu z nitra zemního masivu
k povrchu svahu do svodného drénu u paty svahu (stěny). Zřídí se buď z vertikálních drénů (geodrénů) nebo
jako pošný geosyntetický drén (z netkané geotextílie nebo geokompozita). Plošný drén musí být spolehlivě
upevněn na povrch svahu, aby se minimalizovala možnost vytváření dutin za vrstvou stříkaného betonu.
Doporučuje se, aby plocha drénu nepřekročila 15% celkové plochy svahu.
5.3.11 Plombování dutin
Plombování dutin je ochrana skalních svahů před nepříznivými účinky vody a mrazu vyplněním povrchových
dutin plombami z odolnějšího materiálu-cihel, kamene nebo betonu.
Před plombováním dutin se povrch horniny očistí od vegetace, zvětralé části horniny se odsekají, ložná plocha
se zdrsní. Bezprostředně před betonáží nebo zděním se styčná plocha navlhčí a postříká cementovým mlékem.
18
Spolupůsobení plomby s horninou je možno zvýšit osazením krátkých trnů z betonářské oceli, osazených do
předvrtaných otvorů. Plomby zděné se na lícní straně vyspárují cementovou maltou.
5.3.12 Těsnění spár (trhlin nebo puklin)
Ochrana skalních svahů těsněním spár zabraňuje pronikání povrchové vody do skalních spár a má obnovit
spojení skalních bloků. Toho se dosáhne vyspárováním rozevřených spár ve skalním líci a jejich vyplněním
injektáží. V případě vytékání vody ze spár je nutno těsnění spár provést v kombinaci s odvodněním. Hloubka
utěsnění spár se určí v projektové dokumentaci případ od případu podle charakteru spár.
Poměr hmot v injektážní směsi a injektážní tlak se určí v projektové dokumentaci na základě geotechnického
posudku a vodní tlakové zkoušky.
Před spárováním se spáry vyčistí do dosažitelné hloubky a vymyjí tlakovou vodou. Vyplnění spár se provede
zpravidla mechanizovaným způsobem. Při rozsahu menším než 100 m2 je možno provést spárování i ručně.
Pro injektování se do spár osadí injekční trubky nebo se do spáry provede vrt pro osazení obturátoru.
Injektovat lze až po zatvrdnutí malty ve spárách.
5.3.13 Podezdívání skalních bloků
Ochrana skalních svahů podezděním skalních bloků má zabránit pohybu uvolněných skalních bloků pomocí
výztužných žeber, podpěrných pilířů, podpěrných trámů a jejich kombinací.
K podezdění se použije zpravidla kamenné zdivo na cementovou maltu nebo beton.
Podpěrnou konstrukci je třeba založit na neporušené hornině a dozdít těsně do horniny, očištěné od vegetace
a zvětralých částic horniny.
Vzájemná vzdálenost a šířka výztužných žeber nebo podpěrných pilířů se volí podle místních podmínek
z hlediska funkčního a estetického. Tloušťka konstrukce musí být min. 0,60 m. Pro zvýšení účinnosti
podpěrných konstrukcí je účelné metodu kombinovat s kotvením.
5.3.14 Kotvení skalních bloků
Kotvení skalních bloků jako ochrana skalních svahů stabilizuje porušené části skalní stěny jejím spojením se
stabilním skalním podložím kotvami. Způsob kotvení se určí v projektové dokumentaci pro každý případ zvlášť
na základě geotechnického posouzení.
5.3.15 Ochranné sítě
Ochrana skalních svahů ochrannými sítěmi v kombinaci s vegetační ochranou se provádí u skalních svahů, na
nichž dochází v důsledku působení různých činitelů (hlavně zvětrávání) k opadávání úlomků a kusů horniny.
V zásadě není rozdílu mezi aplikací ochranných sítí na různé druhy hornin, naopak určující je zejména míra
tektonického porušení a zvětrání hornin. Se zvyšující se intenzitou tektonického porušení a hlubším dosahem
zvětrání je provedení ochranných sítí obtížnější.
Sítě se použijí buď jako dočasná nebo jako trvalá ochrana v závislosti na požadavku objednatele. Podle toho se
volí i doba životnosti sítí v souladu s doporučením výrobce. Pod pojmem dočasné ochrany je míněno použití
ochranných sítí během stavebních prací (např. stavba portálových částí tunelů, tvorba zářezů, zajištění
bezpečného provozu pod skalní stěnou během její sanace apod.). V případě aplikace ochranných sítí jako trvalé
ochrany skalních svahů je nutné sítě fixovat na skalní stěně pomocí tzv. hřebíků (krátké nepředpjaté tyčové
prvky, upnuté v horninách po celé délce). Obvykle jsou hřebíky zhotoveny z betonářské oceli nebo
celozávitových kotevních tyčí zpravidla profilu 20 - 22 mm, osazenými do vrtů profilu 34 - 38 mm, vyplněnými
po celé délce vrtu cementovou injekční směsí. Délky hřebíků (zpravidla 0,60 – 1,50 m) jsou stanoveny na
základě geologických poměrů (zvětrání, rozpukanost), příp. zatížení a ověřují se průkazními zkouškami.
Hřebíky je možné, mimo klasickou cementovou injekční směs kotvit pomocí lepících ampulí s polyesterovou
pryskyřicí. Ideální průměr vrtu je potom stanoven technickým listem dodavatele těchto ampulí. Optimální
velikost mezikruží je zpravidla 2 až 4 mm. Sítě bývají zpravidla v okrajových úsecích vybaveny vodícími
ocelovými lany, která zajišťují dostatečný přítlak sítě na skalní stěnu. Ocelová lana musí být opatřena
antikorozní ochranou odpovídající danému prostření a životnosti konstrukce.
Pokud existuje reálná možnost poškození sítí při uvolnění větších objemů hornin pod nimi, lze lokálně zesílit
sítě ocelovými lany s odpovídajícím antikorozním opatřením. Velikost ok ochranné sítě stanoví projektová
19
dokumentace. Pokud je třeba zachytit kamenivo natolik rozdílných frakcí, že nestačí jedna velikost oka, je nutné
položit na stěnu sítě různých velikostí ok na sebe (možno i lokálně), přičemž fixace se provádí najednou.
Konstrukční řešení upnutí ochranných sítí na skalní stěnu a plošný rozsah zasíťovaných ploch vždy vychází
z geologické situace. Přesnou lokalizaci rozsahu zasíťovaných ploch a četnost její fixace včetně jejího způsobu
určuje projektová dokumentace. V průběhu prací řeší lokální úpravy ochrany skalních stěn projektant po dohodě
s geotechnickým dozorem investora a stavebním dozorem.
Ochranné sítě se ukládají na svah očištěný od uvolněných kusů horniny a zvětralých částí skalní stěny a přichytí
se k hřebíkům deskovými podložkami rozměrů minimálně 120 x 120 x 5 mm (v návaznosti na velikost
ok použité sítě) a matkami. Vyčnívající části hřebíků se po osazení opatří antikorozním nátěrem. Další
podmínky při použití hřebíků určuje kapitola 24 TKP.
K trvalé stabilizaci povrchově rozrušeného skalního svahu se mohou ochranné sítě doplnit vegetační vrstvou
v souladu s projektovou dokumentací. Vegetační vrstva snižuje možnost dalšího zvětrávání horniny. Vegetační
vrstva se na skalní povrch zřídí zpravidla hydroosevem. Složení a dávkování složek vegetačního nástřiku se určí
projektovou dokumentací na základě agrotechnických rozborů.
5.3.16 Stříkaný beton a torkretová omítka
Ochrana skalních svahů pláštěm ze stříkaného betonu a torkretovou omítkou sleduje vytvoření ochranné vrstvy
na povrchu rozrušené horniny.
Skalní podklad pod ochrannou vrstvou musí být co nejméně narušen. Líc odlomu se proto provede ručním
dolamováním nebo metodou hladkého výlomu.
U stávajících skalních svahů se skalní podklad očistí od vegetace a zvětralin.
Ochranné vrstvy se vyztužují jednou nebo dvěma ocelovými sítěmi. Ocelová síť se připevní ke skalnímu
podkladu kotvičkami z betonářské oceli zpravidla profilu 10 mm. Kotvičky se osazují do předem předvrtaných
otvorů o průměru 36 až 42 mm vyplněných cementovou maltou. Hloubka zakotvení je 0,30 až 0,80 m, vzájemná
rozteč kotviček se volí zpravidla od 0,80 do 1,20 m. Jmenovitá tloušťka betonu krycí vrstvy výztužné sítě t je
b
stanovena ČSN 73 6206.
Stříkaný beton se provádí v tloušťce 0,20 m až 0,30 m.
Torkretová omítka se provádí v tloušťkách 0,05 až 0,07 m maltou provzdušněnou nebo aktivovanou.
Použití torkretových omítek je možné pouze jako opatření dočasná. Po očištění tlakovou vodou, případně
otryskání pískem, může být torkretová omítka využita jako podklad pro definitivní ochrannou vrstvu.
Bezprostředně před provedením nástřiku ochranné vrstvy se skalní podklad omyje tlakovou vodou.
Vlastní nástřik ochranné vrstvy se provádí po vrstvách tloušťky 0,03 až 0,05 m, přičemž u stříkaného betonu se
základní a uzavírací vrstva provede ze záměsi s větším množstvím cementu a jemnějšího kameniva.
Osazení ocelové sítě na předem osazené kotvičky se provede po prvním základním nástřiku. Nástřik ochranné
vrstvy se ukončí 0,50 m nad poslední chráněnou skalní lavičkou.
Dilatační spára ochranné vrstvy se zřídí po každých 20 m. Časový odstup provádění jednotlivých nástřiků musí
zajišťovat spojení jednotlivých vrstev.
Dojde-li v průběhu prací k znečištění povrchu provedených nástřiků, je třeba před nástřikem další vrstvy provést
omytí tlakovou vodou, případně otryskání pískem.
5.3.17 Obkladní zdi
Ochrana skalních svahů obkladními zdmi se provádí tam, kde je ohrožena stabilita líce skalního svahu
zvětráváním na větších souvislých plochách. Obkladní zdi nezachycují zemní a horninový tlak.
Obkladní zeď monolitická je kompaktní konstrukce z jednotného stavebního materiálu, budovaná v celém
rozsahu na místě určení.
Obkladní zeď polomontovaná je tvořena monolitickou nebo prefabrikovanou nosnou konstrukcí a prefabrikáty,
tvořícími ztracené bednění. Prostor mezi horninou a bednícími prefabrikáty se musí vyplnit betonem.
Obkladní zeď montovaná je tvořena v celém rozsahu z prefabrikovaných dílců na místě smontovaných
a zmonolitněných. Obkladní zeď musí těsně přiléhat k hornině, čehož se dosáhne dozděním do horniny,
injektáží, příp. kotvením.
V případě výskytu horninové vody je nutno navrhnout opatření pro odtok této vody.
Obkladní zdi je třeba založit minimálně 0,50 m pode dnem příkopu.
20
Tloušťka monolitické zdi v koruně je minimálně 0,10 m. Tloušťka monolitické zdi se stanoví statickým
výpočtem. Sklon rubu zdi se určí na základě geotechnického posudku. Tento sklon nesmí být strmější než 10:1.
Sklon líce zdi se volí u zdí monolitických maximálně 5:1, u zdí polomontovaných a montovaných může být
shodný se sklonem rubu zdi.
Tloušťka obkladních zdí polomontovaných a montovaných je závislá na typu konstrukce. Nesmí být menší než
0,10 m. Je-li třeba podle statického výpočtu zvýšit stabilitu zdi, provede se to výztužnými žebry nebo kotvením.
Pokud je stabilita zdi zajišťována kotvením, musí být kotvy provedeny podle čl. 5.3.18 Kotvení. Pokud je třeba,
zřídí se za korunou zdi zpevněný záchytný příkop pro odvedení povrchové vody. Příkop se zřizuje
z příkopových tvárnic osazených do lože z betonu C 16/20 – XF3 v tloušťce min. 0,15 m, případně
z monolitického betonu C 30/37 – XF3. Velikost příkopu určí hydrotechnický výpočet. Pro usnadnění
udržovacích prací se zřídí v úrovni koruny zdi lavička o minimální šířce 1,50 m. Lavičky ve skalních zářezech
se zřizují podle zásad Vzorového listu železničního spodku Ž2. Pro zamezení vniku vody do spodní části masivu
se povrch lavičky opatří nepropustnou úpravou v příčném sklonu 3 – 5% od zdi např. vrstvou z vodostavebního
betonu.
Obkladní zdi monolitické se zdí nebo betonují po úplném dokončení výkopu. Obkladní zdi polomontované
a montované, kombinované s kotvením je možno provádět současně s výlomem.
Pro zachycení kamenů, uvolněných ze skalního svahu nad zdí, je možno zřídit ochranu proti padajícícím
kamenům v koruně zdi podle čl. 5.3.21.
5.3.18 Kotvení
Ochrana skalních svahů kotvením spočívá v zachycení povrchových rozvolněných vrstev skalního masivu
soustavou kotev. Síly, způsobující pohyb skalních vrstev se tak přenášejí do neporušeného stabilního skalního
masivu. Nepředpínané kotvící prvky se nazývají hřebíky, předpínané prvky jsou kotvami. Kotvení se použije
v místech a rozsahu stanovených projektovou dokumentací.
Trvalé kotvy jsou takové prvky, jejichž životnost překračuje dva roky. Dočasné kotvy jsou pak takové prvky,
jejichž životnost je projektována na dobu kratší dvou let.
Trvalé kotvy musí být opatřeny odpovídající antikorozní ochranou v souladu s projektovou dokumentací
a ČSN EN 1537. Vyplnění vrtu cementovou injekční směsí se považuje za dočasnou ochranu kotvy proti korozi
(dle ČSN EN 1537) za podmínky, že směs vyplní celý prostor vrtu.
Z hlediska konstrukce se používají kotvy tyčové a kabelové, podle stavu napjatosti nepředpjaté (prosté) nebo
předpjaté. U kotev nepředpjatých se zpravidla volí směr kotvy ve sklonu 45° od smykové roviny nebo hlavní
diskontinuity masivu. U kotev předpjatých se zpravidla volí směr kotev kolmý na předpokládanou smykovou
rovinu a puklinový systém. Pro nepředpjaté tyčové kotvy, upnuté po celé jejich délce, je zaveden termín
hřebíky.
Způsob a rozsah zkoušek kotev a hřebíků upřesňuje kapitola 24 TKP a ustanovení norem ČSN EN 1537
a *prEN 14490).
Pro dočasné krátké tyčové kotvy se používá upínání mechanické, nejčastěji klínovou patkou. Mechanicky
upínané kotvy dosahují konečné pevnosti bezprostředně po upnutí a možno je napínat a zatěžovat ihned po
osazení. Používají se pouze u pevných skalních hornin, kde nehrozí zatlačení klínu do horniny. Pro
kotvení poloskalních hornin nebo pro přenášení větších tahových sil se používá upínání kořene tmelem
(cementová injekční směs nebo syntetická pryskyřice). Aktivace kotvy s kořenem upínaným tmelem je možná až
po zatvrdnutí tmele.
Syntetická pryskyřice se používá zpravidla pro upínání nepředpjatých tyčových kotev (hřebíků). Výhodou
pryskyřice je rychlejší tvrdnutí (řádově desítky minut až maximálně 1 – 2 hodiny dle typu použité pryskyřice),
vyšší pevnost a soudržnost s kotvou i skalním podkladem, a tím možnost přenášení větších sil.
Předpětí do kotvy tyčové se vnáší utažením matice na táhle kotvy opřené o podložku na skalním podkladu.
Velikost kotvící síly se zajišťuje buď pružnými podložkami, kalibrovanými na požadovanou sílu, předpínacím
klíčem nebo lisem. Pro správnou funkci kotvy je nezbytné centrické namáhání kotvy a přenos síly do horniny
podložkou. Podložky pro tyčové kotvy jsou ocelové desky minimální tloušťky 15 mm. Plocha podložky je dána
předpínací silou a pevnostní charakteristikou horniny. Při úklonu kotvy od skalního podkladu jiném než 90° je
třeba přenos kotvící síly zajistit speciální úpravou podložky, např. sférickou podložkou. Upínání kořenů
kabelových kotev je řešeno technickými podmínkami použitého systému kotev. Kotvy kabelové se předpínají
speciálním zařízením podle typu kotvy.
Upínání kabelových kotev na hybném konci se provádí zpravidla do pevných vybetonovaných hlavic
provedených podle technických podmínek daného typu kotev v souladu s dokumentací. Kotvící síla P, vložená
z
21
(vnesená) do kotvy po dokončeném napnutí, musí být větší než kotvící síla P , s níž se počítá ve statickém
k
výpočtu, přičemž P /P = w, kde w se volí u kotev tyčových minimálně 0,7. Pro kotvy kabelové se w volí podle
k z
typu a konstrukce kotvy a musí být stanovená v projektové dokumentaci. Životnost kotvených konstrukcí závisí
na kvalitě kotevní výztuže a její protikorozní ochraně.
5.3.19 Kotvené trámce a žebra
Technologický postup u této metody ochrany jednoznačně musí stanovit projektová dokumentace. Tomu musí
také odpovídat použité kotvení. Bude se jednat vždycky o použití trvalých kotev.
5.3.20 Ochranné a udržovací prostory
Odvodnění dna ochranných a udržovacích prostorů se zajistí vyspádováním ve sklonu 5 % do příkopů v případě
zemních zářezů, nebo do rigolů v případě skalních zářezů. Rigoly hloubky 0,20 m se vybetonují současně
s okrajovými zídkami. Šířka rigolu se provede 1,00 m a započítá se do šířky ochranného prostoru. Ochranné
a udržovací prostory se přiměřeně zpevní jako udržovací komunikace ve shodě s projektovou dokumentací např.
vrstvou štěrkopísku apod.
5.3.21 Ochrana proti padajícím kamenům
Ochrana proti padajícím kamenům se provádí buď při okraji pláně tělesa železničního spodku nebo na první
lavičce u skalních zářezů, příp. v koruně obkladních zdí.
Požadavky na provádění ochranných sítí jsou uvedeny v čl. 5.3.15.
Požadavky na instalaci záchytných sítí je nutno stanovit v ZTKP.
Požadavky na provádění konstrukcí z betonu a železobetonu a provádění montážních prací z betonových
a železobetonových prefabrikátu jsou stanoveny v Kapitole 17 TKP.
Požadavky na provádění ocelových konstrukcí jsou stanoveny v Kapitole 19 TKP. Ukolejnění ocelových
konstrukcí řeší projektová dokumentace v souladu s ČSN 34 1500 a ČSN EN 50122-1.
Požadavky na provádění gabionových konstrukcí jsou stanoveny v čl. 5.3.9.
Požadavky na výstavbu zemních konstrukcí jsou stanoveny v kapitole 3 TKP.
5.3.22 Železniční těleso ve styku s vodními toky a díly
Technologické postupy pro provádění ochran svahů tělesa železničního spodku ve styku s vodními toky a díly
určuje Vzorový list železničního spodku Ž 6, který pojednává o styku tělesa železničního spodku s vodou podél
vodního toku, v inundačním území nebo pokud tvoří hráz vodního díla.
Jednotlivé způsoby tohoto zpevnění jsou: pohozy, štěrkové koberce, patky a záhozy, dlažba, rovnaniny, masivní
obklady, gabiony, textilní matrace, ochranné sítě a rohože.
Navržené úpravy musí být dále realizovány v souladu s ustanoveními ČSN 75 2130 Křížení a souběh vodních
toků s dráhami, pozemními komunikací a vedeními.
5.4 DODÁVKA, SKLADOVÁNÍ A POČÁTEČNÍ ZKOUŠKY
5.4.1
Pro dodávku, skladování a počáteční zkoušky rostlinného a dřevního materiálu platí kapitola 15 TKP.
5.4.2
Travní rohože je nutno skladovat podle údajů výrobce a těsně před položením na svah ověřit zkouškou klíčivosti
jejich použitelnost ve smyslu kapitoly 15 TKP.
5.4.3
Pro dodávku, skladování a počáteční zkoušky materiálů pro výrobu betonu, výztuže, betonových a ocelových
výrobků, kotvení a pro ochranu skalních svahů platí kapitoly 17, 18, 19, 23 a 24 TKP.
5.4.4
Kámen pro výplň do gabionů může být skladován na otevřené deponii. Deponie musí mít zpevněný povrch, aby
nedocházelo ke znečištění kamene. Počátečními zkouškami se prokazují vlastnosti výplňového kamene podle
tab. 2, čl. 5.2.1.15. Zkoušky těchto vlastností jsou prováděny dle platných norem.
22
5.4.5
Ocelové prvky (pletivo, ocelové sítě, spojovací materiál, výztuhy) a polymerové sítě do gabionů musí být
skladovány tak, aby nemohlo dojít k jeho poškození a znečistění. V případě použití více druhů ocelových prvků
musí být každý materiál zřetelně označen, případně skladován odděleně. Počátečními zkouškami se prokazují
vlastnosti ocelových prvků podle tab. 1, čl. 5.2.1.15, u polymerových sítí dle čl.5.2.1.15. Zkoušky těchto
vlastností jsou prováděny dle platných norem.
5.4.6
Každá zásilka materiálu musí být doprovázena dodacím listem a případně certifikátem nebo prohlášením shody,
je-li toto požadováno TKP nebo ZTKP. Údaje v dodacím listu musí souhlasit s označením materiálu na
jmenovkách nebo obalu.
5.5 ODEBÍRÁNÍ VZORKŮ A KONTROLNÍ ZKOUŠKY
5.5.1 Vegetační ochrana
Požadavky na odebírání vzorků jsou stanoveny v kapitole 15 TKP. Kontrolní zkoušky se neprovádí.
5.5.2 Technická ochrana
Požadavky na odebírání vzorků a kontrolní zkoušky materiálů pro technickou ochranu svahů jsou stanoveny
v kapitolách 17, 18, 19, 23 a 24 TKP.
5.5.3 Kombinovaná ochrana
Pro vegetační ochranu svahů platí ustanovení čl. 5.5.1, pro technickou ochranu svahů platí ustanovení čl. 5.5.2.
5.5.4 Gabiony
Při výstavbě konstrukce z gabionů kontroluje zhotovitel průběžně velikost kamene, množství menších úlomků
pro výplň mezer a klínování větších kamenů. Současně kontroluje vizuálně celistvost kamene a jeho navětrání.
Kontroluje způsob ukládání kamene do koše, hutnění, rovinatost líce gabionů, vypnutí pletiva, kvalitu provedení
spojů a výztuh, apod.
Počet kontrolních zkoušek se řídí těmito kritérii:
− počet a druh zkoušek předepsaný projektovou dokumentací,
− na požádání stavebního dozoru,
− nejméně 1 krát na 500 m3 konstrukce,
− zkoušky z každého zdroje zásypového materiálu.
5.5.5 Kotvy a hřebíky
Počáteční zkoušky kotev (typové a ověřovací) se provádí před zahájením nebo na počátku prací. Je nutné
provést nejméně tři ověřovací zkoušky. Každá systémová kotva musí být podrobena kontrolní zkoušce.
Podrobnosti určuje norma ČSN EN 1537 a ustanovení kapitoly TKP 24.
Pro zkoušky hřebíků platí ustanovení ustanovení návrhu normy *prEN 14490 a kapitoly TKP 24. Doporučená
četnost zkoušek hřebíků je udána v tabulce č.3 v návrhu normy *prEN 14490.
5.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY
5.6.1
Náhrady rostlinného a dřevního materiálu jsou povoleny, jen pokud je prokázáno, že materiál předepsaný
dokumentací není možné v příslušném vegetačním období zajistit. Veškeré změny druhu, velikosti a kategorie
musí být povoleny stavebním dozorem a lze je připustit pouze za předpokladu, že náhrada bude rovnocenná co
do požadavků, ceny i množství.
V případě, že se jedná o náhradu materiálem, který není obsažen v sortimentu povoleném pro stavbu, je rovněž
nutné schválení příslušným orgánem ochrany přírody.
23
5.6.2
Skalní svahy upravované stavbou, které zůstanou bez ochrany, musí být odborně posouzeny osobou pověřenou
zhotovitelem. Pověřená právnická nebo fyzická osoba musí splňovat podmínky odborné způsobilosti podle
zákona č. 366/2000 Sb.
Součástí posudku musí být:
− geotechnická charakteristka skalního masivu a jeho stavu bezprostředně po ukončení úprav skalních svahů,
− prognóza chování masivu v dlouhodobém výhledu vlivem endogenních i exogenních geologických sil,
− vliv geologických sil na stabilitu celého masivu i na lokální projevy nestability,
− vliv chování masivu na bezpečnost železničního provozu včetně posouzení míry rizika možného jeho
ohrožení,
− návrh na způsob údržby skalních svahů a na další příp. technická opatření uvažovaná v dlouhodobém
výhledu,
− návrh kontrolního sledování ve smyslu čl. 5.9.3, pokud tento požadavek vyplyne z prognózy chování
masivu,
− další parametry uplatněné stavebním dozorem nebo jím pověřeným odborným zástupcem.
Posudek musí být vypracován a předán stavebnímu dozoru nejpozději při odsouhlasení a převzetí prací podle
čl. 5.8.
5.6.3
Další přípustné odchylky, míry opotřebení a záruky pro vegetační ochrany svahů jsou stanoveny v kapitole
15 TKP.
Pro technické ochrany svahů platí dále přípustné technické odchylky, míry opotřebení a záruky podle ustanovení
kapitol 17, 18, 19 a 23 TKP.
5.6.4
Nevyplněné gabiony musí být rozměry stanovené dokumentací s tolerancí 3%. Pro velikost otvoru je povolena
tolerance 10%. Průměr drátu se může odchylovat od dokumentace o 3%. Tloušťky pozinkování nesmí klesnout
pod hodnoty uvedené v tab.1., čl. 5.2.1.15.
Tolerance hotové gabionové konstrukce (sklon líce zdi, výšková deformace koruny zdi, boulení stěn) určuje
projektová dokumentace na základě předpokládaných deformací podloží.
5.6.5 Záruky, údržba v záruční době
Záruční doby všeobecně stanoví kapitola 1 TKP. Vegetační úpravy zemního tělesa je možno předat až po
prvním posekání (viz kapitola 15 TKP). Při kolaudaci je předávána stavba dle schválené projektové
dokumentace a zadávacích podmínek, t.j. prosta plevelů, náletových dřevin a po kosení ve stavbě osetých svahů.
Součástí projektové dokumentace i prováděného díla je zabezpečení prvního preventivního postřiku proti
plevelům.
Údržbu v záruční době zajišťuje správce DLHM podle ustanovení v kapitole 1 TKP. V této době za odstranění
plevele, náletových dřevin, přírodního spadu a překážek vzniklých dopravním provozem odpovídá příslušná
SDC.
5.7 KLIMATICKÁ OMEZENÍ
5.7.1 Osévání
Pro osévání je nutné vegetační období s dostatkem vláhy. Tyto podmínky jsou podrobně stanoveny v kapitole
15 TKP.
5.7.2 Výsadba dřevin
Výsadby prostokořenných a balových dřevin lze provádět pouze v době vegetačního klidu v jarní nebo podzimní
agrotechnické lhůtě. Olistěné výpěstky nelze vysazovat.
24
Lhůta pro výsadbu dřevin v kontejnerech je delší, není však hospodárné provádět jakoukoliv výsadbu v letním
období. Vhodnost doby výsadby je nutno posuzovat vždy s ohledem na klimatické podmínky v delším období.
Další údaje jsou obsaženy v kapitole 15 TKP.
5.7.3 Drnování
Při použití drnování je nutné v suchém období před srýpnutím drn pokropit.
5.7.4 Pleteniny
Pro použití pletenin je nejvhodnější doba od opadání listů do jejich vyrašení. Pokud je nutno zřizovat pleteniny
v době vegetace, musí se pruty zbavit listů.
5.7.5 Betonářské práce
Pro betonářské práce platí klimatická omezení z kapitol 17, 18 a 23 TKP.
5.7.6 Injektování
Pro injektování za nízkých teplot platí ČSN 73 2401, čl. 8.4.1. Při teplotách vzduchu nižších než 0°C je
injektování bez zvláštních opatření schválených stavebním dozorem zakázáno. Po dobu tuhnutí injektážní malty
musí být udržována teplota betonu v okolí kanálků +5°C po dobu 5 dnů, není-li zkouškami prokázána doba
kratší. V případě použití materiálů na jiné než cementové bázi je nutné dodržet údaje výrobce.
5.7.7 Použití svorníků
Lepené svorníky je možno používat jen v suchém prostředí při teplotě vyšší než +5°C.
5.7.8 Zemní práce
Pro zemní práce platí klimatická omezení z kapitola 3 TKP.
5.8 ODSOUHLASENÍ A PŘEVZETÍ PRACÍ
5.8.1 Odsouhlasení prací
Při odsouhlasování prací stavební dozor zkontroluje:
− zda soupis prací pro měsíční vyúčtování odpovídá skutečně odvedeným pracím,
− zda práce jsou provedeny způsobem a v kvalitě podle projektové dokumentace a TKP,
− zda materiál uváděný v soupisech prací odpovídá materiálu podle projektové dokumentace, popřípadě
změnám odsouhlaseným stavebním dozorem.
5.8.2 Převzetí prací
Podkladem pro převzetí prací je dokumentace skutečného provedení, kde zhotovitel vyznačí veškeré provedené
změny proti projektové dokumentaci, které vznikly během realizace.
5.8.2.1
Při přejímacím řízení stavební dozor uvede jmenovitě veškeré vady a nedodělky, které nebrání převzetí díla,
a stanoví lhůtu k jejich odstranění.
5.8.2.2
Vegetační ochrany svahů mohou být převzaty teprve po dokončení všech prací určených projektovou
dokumentací zabezpečujících kvalitu a další rozvoj výsadeb. Převzaty mohou být pouze výsadby v dobrém
zdravotním stavu, vitální, nezaplevelené, okopané, s miskami kolem solitérních stromů, s kůly u stromů
a funkčními úvazky. Před převzetím je nutno vyměnit poškozené, uschlé nebo napadené dřeviny za dřeviny
kvalitní, stejného druhu, velikosti a v dobrém zdravotním stavu.
25
5.8.2.3
Pro technické a kombinované ochrany platí pro převzetí prací ještě podmínky z kapitol 15, 17, 18 a 23 TKP.
5.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
5.9.1 Sklonitost svahů
K základnímu kontrolnímu měření při přejímání tělesa železničního spodku trati patří kontrola výsledných
sklonů svahů jak zemního tělesa, tak sklonů skalních svahů. Zpevněním svahů tělesa železničního spodku nesmí
dojít ke zhoršení sklonitosti svahů proti dokumentaci.
Tolerance sklonitosti u zemních svahů musí odpovídat kapitole 3 TKP. V žádném případě nesmí dojít ke
zhoršení parametrů zemního tělesa.
U skalních svahů musí sklon odpovídat projektové dokumentaci. V případě odchylek a nerovností se postupuje
individuálně na základě rozhodnutí stavebního dozoru.
5.9.2 Vegetační ochrany
Po čas záruční lhůty u vegetačních ochran svahů je předmětem sledování zejména úhyn rostlin a dřevin a zjišťují
se příčiny. Kontroluje se také, zda nedošlo k pohybu osázených ploch na svazích a následnému poškození
provedené výsadby. Sledování úhynu je podkladem pro reklamační řízení.
Tyto kontrolní prohlídky vyplývají ze zákona č.35/2001 Sb. o drahách a z vyhlášky 177/1995 Sb. Intervaly
a lhůty záručních prohlídek se stanoví ve smlouvě o díle na základě projektové dokumentace.
5.9.3 Technické ochrany
U technických ochran skalních svahů a objektů, vyžaduje-li to stav skalních svahů a objektů, se zpracovává
projekt kontrolního sledování deformací skalních svahů a objektů. Projekt musí obsahovat rozsah instrumentace,
polohu měřických stanovišt, způsob instalace měřících zařízení, bodů, značek a dalších prvků monitoringu,
metodiku měření, způsob vyhodnocení měření, časový plán měření, časovou a prostorou prognózu deformací,
plán technických a správních opatření. Zhotovitel je povinen před zahájením během výstavby zajistit realizaci
projektu kontrolního sledování. Instalace měřících zařízení a prvků monitoringu se u skalních svahů a objektů
zajišťovaných místními úpravami provádí před zahájením stavebních prací, u skalních svahů a objektů
odtěžovaných, zmenšovaných a tvarově upravovaných bezprostředně po dokončení skalních a stavebních prací.
Nejméně jedno (nulté) měření musí být provedeno bezprostředně po instalaci prvků monitoringu, nejpozději
však před zahájením přejímacího řízení. Dokumentace o kontrolním měření během výstavby a pokyny pro další
postup měření musí být při předávání tohoto úseku stavby do provozu odevzdány stavebním dozorem správci
stavby.
5.9.4 Kotvy a hřebíky
Při ochraně skalních svahů kotvením se musí kontrolovat kotevní síla na kotvách podle kapitoly 24 TKP.
Rozsah zkoušky musí být předepsán projektovou dokumentací podle významu trati a kvality kotvené horniny.
Při provádění trhacích prací do 5 m od předpjatých kotev je nutno sledovat stav předpětí a kotvy pravidelně
dopínat na hodnotu P.
z
U hřebíků se kontrolní měření, měření posunů ani přetvoření během provozu se nepožaduje. Předepisuje-
li projektová dokumentace:
− neobvyklou ochrannou konstrukci s použitím hřebíků,
− zvláštní použití hřebíků s neobvyklým statickým působením,
− použití nestandartní technologie provádění hřebíkované konstrukce,
− nebo jinak zvláštní konstrukci s použitím hřebíků,
musí být pro uvedené případy zpracovány ZTKP, jejichž součástí je projekt kontrolního sledování.
26
5.10 EKOLOGIE
5.10.1
Ochrany svahů tělesa železničního spodku mají nejenom význam pro stabilitu svahů tohoto tělesa, ale mají
i velký význam pro zabezpečení ekologické stability krajiny a měly by přispívat k zlepšení životního prostředí.
Jsou proto nedílnou součástí všech staveb Českých drah. Při provádění stavby je nutno respektovat ustanovení
zákona č. 114/1992 Sb., o ochraně přírody a krajiny.
Navržený druh ochrany svahů tělesa železničního spodku a materiály navržené v projektové dokumentaci těchto
ochran musí být projednány a odsouhlaseny Odborem životního prostředí příslušného Okresního úřadu v rámci
územního řízení.
5.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ
OCHRANA
5.11.1
Požadavky na bezpečnost práce a technických zařízení jakož i na požární ochranu obecně stanoví kapitola
1 TKP.
5.11.2
Při provádění ochran skalních svahů drážního tělesa platí zásady a předpisy pro práce ve výškách. Za práci ve
výšce se považuje práce a pohyb pracovníka, při kterých je ohrožen pádem z výšky, propadnutím nebo sesutím.
Při této činnosti musí být pracovníci zajištěni proti pádu. Požadavky na bezpečnost a ochranu zdraví při práci na
pracovištích s nebezpečím pádu z výšky nebo do hloubky stanovuje nařízení vlády č. 362/2005 Sb.
Zajištění proti pádu musí být zabezpečeno od výšky 1,5 m, pokud není stanoveno jinak v projektové
dokumentaci nebo stavebním dozorem.
5.11.3
Prostředky osobního zajištění proti pádu jsou zejména: bezpečnostní lano, bezpečnostní pás, bezpečnostní
postroj, zkracovač lana, samonavíjecí kladka, bezpečnostní brzda, přípravky pro spouštění a vytahování,
vč. příslušenství.
5.11.4
Prostředky osobního zajištění musí být pravidelně prohlíženy a zkoušeny nejméně jedenkrát za dva roky, pokud
není interními předpisy stanoveno jinak. Pracovník je povinen se vizuálně přesvědčit před použitím osobního
zajištění o jeho kompletnosti, provozuschopnosti a nezávadnosti.
Pracovníci, kteří budou používat prostředky osobního zajištění, musí být o jejich používání prokazatelně
poučeni a vyškoleni.
5.11.5
Materiál, nářadí a pomůcky musí být uloženy, případně skladovány ve výškách tak, aby byly po celou dobu
uložení zajištěny proti pádu nebo sklouznutí. Pracovní nářadí je zakázáno zavěšovat na části oděvů, pokud
k tomu oděv není zvlášť upraven (pás s upínkami apod.). Prostory, nad kterými se pracuje, musí být vždy
bezpečně zajištěny (ohrazeny, označeny), aby nedošlo k ohrožení pracovníků a zájmu jiných osob.
5.11.6
Práce ve výškách a v prostorách nechráněných proti povětrnostním vlivům musí být přerušeny při: bouři, silném
dešti a sněžení, tvoření námrazy, dohlednosti menší než 30 m, teplotě prostředí nižší než -10°C a čerstvém větru
(podrobnosti stanovuje nařízení vlády č. 362/2005 Sb).
Používání silonových lan a ochranných pásů ze silonu a jiných umělých vláken v období, kdy klesne teplota pod
+5°C, je zakázáno.
5.11.7
Při provádění rozsáhlých ochran a zabezpečení skalních svahů vypracuje zhotovitel technologický postup tak,
aby v průběhu prací nedošlo k nekontrolovanému porušení stability celého svahu nebo jeho části.
27
5.11.8
Při čištění skalních stěn se musí stěna čistit zásadně shora dolů a rovněž se musí shora na ní sestupovat.
Pracovník nikdy nesmí čistit stěnu nad sebou. Níže smí pracovník sestoupit teprve tehdy, když skálu pod sebou
řádně očistil.
Skupina pracovníků čistících skálu musí být rozestavěna tak, aby byla vyloučena práce dvou nebo více
pracovníků nad sebou.
5.11.9
Při použití výbušnin k trhacím pracím při úpravách skalních svahů je třeba odborné znalosti a zvýšené
opatrnosti. Je nutno dbát, aby se výbušniny nedostaly do rukou nepovolaných.
Trhací práce smí řídit podle povahy a druhu:
a) technický vedoucí trhacích prací, jde-li o trhací práce velkého rozsahu,
b) střelmistr, jde-li o trhací práce menšího rozsahu.
Osoby zaměstnané při trhacích pracích nesmějí převzaté trhaviny a rozněcovadla svěřit cizím osobám, ani jich
nesmějí používat pro jiné účely, než pro které byly původně určeny.
Všichni pracovníci zúčastnění při trhacích pracích musí dodržovat ustanovení pro práce s výbušninami
z předpisu SŽDC (ČD) Op16.
5.11.10
Ve všech prostorách, ve kterých se výbušniny uskladňují nebo kde se výbušniny používají, je v jejich přímé
blízkosti zakázáno kouření a jakékoliv zacházení s otevřeným ohněm a nekrytým světlem nebo s rozpálenými
předměty.
Zápalky, zapalovače nebo jiné předměty a látky snadno vznětlivé se nesmějí přenášet do prostorů, kde jsou
uskladňovány výbušniny.
Ve skladu výbušnin se smějí uskladňovat pouze výbušniny. Trhaviny a rozněcovadla se nesmějí schovávat ani
v malém množství v dílnách, přístřešcích, kancelářích nebo odnášet a schovávat v bytech apod.
5.11.11
Z hlediska požární ochrany je nutné včas odstraňovat ze svahů přeschlé travní porosty a křoviny jako prevence
před možným vznikem požárů a jejich eventuální přenesení do okolí tělesa železničního spodku (obilí, les
apod.). Je zakázáno odstraňovat přeschlou trávu a křoviny vypalováním.
5.12 SOUVISEJÍCÍ NORMY A PŘEDPISY
Uvedené související normy a předpisy vycházejí z aktuálního stavu v době zpracování TKP, resp. jejich
aktualizace. Uživatel TKP odpovídá za použití aktuální verze výchozích podkladů ve smyslu kap. 1.3 TKP,
tj. právních předpisů, technických norem a předpisů SŽDC (ČD).
5.12.1 Technické normy
ČSN 33 2000-4-41 Elektrotechnické předpisy. Elektrická zařízení. Část 4: Bezpečnost – Kapitola 41:
Ochrana před úrazem elektrickým proudem. Změna Z1. Oprava O1. Změna Z2.
ČSN 34 1500 Elektrotechnické předpisy. Předpisy pro elektrická trakční vedení. Změna Z1, Změna
Z2, Změna Z3, Změna Z4, Změna Z5
ČSN 34 2613 Železniční zabezpečovací zařízení. Kolejové obvody a vnější podmínky pro jejich
činnost.
ČSN 34 2614 Železniční zabezpečovací zařízení. Předpisy pro projektování, provozování a používání
kolejových obvodů
ČSN 42 6403 Tažené ocelové dráty kruhového průřezu – JK 135. Základní rozměrová norma
ČSN 42 6410 Tažený ocelový drát pro všeobecné účely
ČSN 46 4902 Výpěstky okrasných dřevin. Společná a základní ustanovení
ČSN 72 1151 Zkoušení přírodního stavebního kamene. Základní ustanovení
ČSN 72 1176 Zkouška trvanlivosti a odolnosti kameniva proti mrazu
ČSN 72 1860 Kámen pro zdivo a stavební účely. JK 583 - Společná ustanovení
28
ČSN 72 1861 Desky z přírodního kamene pro venkovní dlažbu. Požadavky a zkušební metody.
ČSN 73 1326 Stanovení odolnosti povrchu cementového betonu proti působení vody a chemických
rozmrazovacích látek. Změna Z1
ČSN 73 2310 Provádění zděných konstrukcí
ČSN 73 2401 Provádění a kontrola konstrukcí z předpjatého betonu. Změna 2. Změna 3
ČSN 73 6206 Navrhování betonových a železobetonových mostních konstrukcí. Změna a. Změna
Z2. Změna Z3.
ČSN 75 2130 Křížení a souběh vodních toků s dráhami, pozemními komunikacemi a vedeními
ČSN 83 9011 Technologie vegetačních úprav v krajině - Práce s půdou
ČSN 83 9021 Technologie vegetačních úprav v krajině – Rostliny a jejich výsatba
ČSN 83 9031 Technologie vegetačních úprav v krajině - Trávníky a jejich zakládání
ČSN 83 9041 Technologie vegetačních úprav v krajině - Technicko-biologické způsoby stabilizace
terénu - Stabilizace výsevy, výsadbami, konstrukcemi ze živých a neživých materiálů a
stavebních prvků, kombinované konstrukce
ČSN EN 206-1 Beton – Část 1: Specifikace, vlastnosti, výroba a shoda. Změna Z1. Změna Z2. Změna
A1. Změna A2.
ČSN EN 445 Injektážní malta pro předpínací kabely. Zkušební metody
ČSN EN 446 Injektážní malta pro předpínací kabely. Postupy injektování
ČSN EN 447 Injektážní malta pro předpínací kabely. Požadavky na běžnou maltu.
ČSN EN 933-3 Zkoušení geometrických vlastností kameniva – Část 3: Stanovení tvaru zrn – Index
plochosti
ČSN EN 1537 Provádění speciálních geotechnických prací. Injektované horninové kotvy
ČSN EN 1936 Zkušební metody přírodního kamene. Stanovení měrné a objemové hmotnosti
a celkové a otevřené pórovitosti
ČSN EN 1992-1-1 Eurokód 2: Navrhování betonových konstrukcí – Část 1-12: Obecná pravidla a
pravidla pro pozemní stavby
ČSN EN 10002-1 Kovové materiály. Zkouška tahem. Část 1: Zkušební metoda
ČSN EN 10025 Výrobky válcované za tepla z konstrukčních ocelí. Technické dodací podmínky
ČSN EN 10025-1 Výrobky válcované za tepla z konstrukčních ocelí. Část 1: Všeobecné dodací
podmínky
ČSN EN 10025-3 Výrobky válcované za tepla z konstrukčních ocelí. Část 3: Technické dodací podmínky
pro normalizačně žíhané/normalizačně válcované svařitelné jemnozrnné konstrukční
oceli
ČSN EN 10025-4 Výrobky válcované za tepla z konstrukčních ocelí. Část 3: Technické dodací podmínky
pro termomechanicky válcované svařitelné jemnozrnné konstrukční oceli
ČSN EN 10079 Hutnictví železa. Definice ocelových výrobků
ČSN EN 10210-2 Duté profily tvářené za tepla z nelegovaných a jemnozrnných ocelí. Část 2: Rozměry,
úchylky a statické hodnoty
ČSN EN 10219-1 Svařované duté profily z konstrukčních nelegovaných a jemnozrnných ocelí, tvářené
za studena. Část 2: Rozměry, úchylky a statické hodnoty
ČSN EN 12224 Geotextilie a výrobky podobné geotextiliím Zjišťování odolnosti proti povětrnostním
vlivům
ČSN EN 12371 Zkušební metody přírodního kamene. Stanovení mrazuvzdornosti
ČSN EN 12715 Provádění speciálních geotechnických prací. Injektáže
ČSN EN 13755 Zkušební metody přírodního kamene. Stanovení násakavosti vodou za atmosférického
tlaku
ČSN EN 50122-1 Drážní zařízení – Pevná trakční zařízení. Část 1: Ochranná opatření vztahující se na
elektrickou bezpečnost a uzemňování
ČSN EN ISO 1461 Žárové povlaky zinku nanášené ponorem na železných o ocelových výrobcích.
Specifikace a zkušební metody
ČSN EN ISO 1463 Kovové a oxidové povlaky. Měření tloušťky povlaku - Mikroskopická metoda
29
ČSN EN ISO 9227 Korozní zkoušky v umělých atmosférách. Zkoušky solnou mlhou
ČSN P ENV 1992-1-1 Eurokód 2: Navrhování betonových konstrukcí. Část 1.1: Obecná pravidla a pravidla
pro pozemní stavby.
ČSN P ENV 10080 Ocel pro výztuž do betonu – Svařitelná, žebírková, betonářská ocel B 500. Technické
dodací podmínky pro tyče, svitky a svařované sítě
*EN 14490 (v návrhu) Execution of special geotechnical works – Soil nailing
5.12.2 Předpisy
SŽDC (ČD) Op16 Pravidla o bezpečnosti a ochraně zdraví při práci
SŽDC S3 Železniční svršek
SŽDC S4 Železniční spodek
SŽDC SR105/1(S) Používání plastbetonu v traťovém hospodářství
Obecné technické podmínky SŽDC č.j. 20034/04-OP a ČD č.j. 60 124/2004-O13„ Geotextilie v tělese
železničního spodku“
Obecné technické podmínky SŽDC č.j. 24 288/04OP a ČD č.j. 63 484/2004-O13„ Geomřížky a geomembrány
v tělese železničního spodku“
Vyhláška č. 395/1992 Sb., kterou se provádějí některá ustanovení zákona ČNR č. 114/1992 Sb., o ochraně
přírody a krajiny, v platném znění
Zákon č. 114/1992 Sb. o ochraně přírody a krajiny, v platném znění
Vyhláška č. 177/1995 Sb., kterou se vydává stavební a technický řád drah, v platném znění
Zákon č. 22/1997 Sb. o technických požadavcích na výrobky a o změně a doplnění některých zákonů,
v platném znění
Zákon č. 62/1998 Sb o geologických pracích, v platném znění
Zákon č. 44/1998 Sb. o ochraně a využití nerostného bohatství (horní zákon), v platném znění
Zákon č. 266/1994 Sb. o drahách, v platném znění
Zákon č. 185/2001 Sb. o odpadech a o změně některých dalších zákonů, v platném znění
Nařízení vlády kterým se stanoví technické požadavky na vybrané stavební výrobky, v platném
č. 163/2002 Sb., znění
Nařízení vlády kterým se stanoví technické požadavky na stavební výrobky označované CE,
č. 190/2002 Sb., v platném znění
Nařízení vlády o bližších požadavcích na bezpečnost a ochranu zdraví při práci na pracovištích
č. 362/2005 Sb. s nebezpečím pádu z výšky nebo do hloubky, v platném znění
Vzorové listy železničního spodku
Ž1 Základní rozměry pláně tělesa železničního spodku
Ž2 Zemní těleso
Ž3 Odvodňovací zařízení
Ž4 Pražcové podloží
Ž5 Úprava drážních svahů
Ž6 Železniční těleso ve styku s vodními toky
30
5.12.3 Související kapitoly TKP
Kapitola 1 - Všeobecně
Kapitola 3 - Zemní práce
Kapitola 4 - Odvodnění kolejiště
Kapitola 15 - Vegetační úpravy
Kapitola 17 - Beton pro konstrukce
Kapitola 18 - Betonové mosty a konstrukce
Kapitola 19 - Ocelové mosty a konstrukce
Kapitola 20 - Tunely
Kapitola 23 - Sanace inženýrských objektů
Kapitola 24 - Zvláštní zakládání
TKP staveb pozemních komunikací
Kapitola 13 - Vegetační úpravy
Kapitola 30 - Speciální zemní konstrukce
TP 53 Protierozní opatření na svazích pozemních komunikací
31
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 5
T ř e t í - aktualizované vydání se zapracovanou změnou č. 6 /z roku 2008/
Vydala Správa železniční dopravní cesty, státní organizace.
Zpracovatel: Ing. Milan Koblása,
Pragoprojekt, a.s., Praha
Odborný gestor: Ing. Jan Tupý,
Správa železniční dopravní cesty, státní organizace
Odbor traťového hospodářství
Vydal: Správa železniční dopravní cesty, státní organizace
Odbor traťového hospodářství
Dlážděná 1003/7, 110 00 Praha 1, Nové Město
Distribuce: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
tel.: +420 972 742 241, +420 972 741 769,
fax: +420 972 741 290,
e-mail: otd@tudc.cz
www.tudc.cz
