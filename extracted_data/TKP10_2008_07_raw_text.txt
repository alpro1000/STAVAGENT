Správa železniční dopravní cesty, státní organizace
Dlážděná 1003/7, 110 00 Praha 1, Nové Město
TECHNICKÉ KVALITATIVNÍ PODMÍNKY
STAVEB STÁTNÍCH DRAH
Kapitola 10
NÁSTUPIŠTĚ, RAMPY, ZARÁŽEDLA,
ÚČELOVÉ KOMUNIKACE A ZPEVNĚNÉ
PLOCHY
Třetí - aktualizované vydání
změna č. 6
Schváleno generálním ředitelem SŽDC
dne: 7.4.2008
č.j.: 12153/08-OKS
Účinnost od: 1.7.2008
Počet listů : 6
Počet příloh: 0
Počet listů příloh: 0
Praha 2008
Označení textu po stranách znamená věcnou změnu textu oproti TKP - Třetímu aktualizovanému
vydání /z roku 2000/.
Tato publikace ani žádná její část nesmí být reprodukována, uložena ve vyhledávacím systému nebo
přenášena, a to v žádné formě a žádnými prostředky elektronickými, fotokopírovacími či jinými, bez
předchozího písemného svolení vydavatele.
Výhradní distributor: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
Obsah
10.1 ÚVOD 3
10.1.1 Nástupiště a rampy 3
10.1.2 Zarážedla 3
10.1.3 Účelové komunikace a zpevněné plochy 3
10.1.4 Odvodnění 3
10.2 POPIS A KVALITA STAVEBNÍCH MATERIÁLŮ 3
10.2.1 Nástupiště a rampy 3
10.2.2 Zarážedla 4
10.2.3 Účelové komunikace a zpevněné plochy 4
10.2.4 Odvodnění 4
10.3 TECHNOLOGICKÉ POSTUPY PRACÍ 4
10.3.1 Nástupiště a rampy 4
10.3.1.1 Obrubníky, krajníky a prefabrikované nástupištní zídky 4
10.3.1.2 Obrubníky a krajníky monolitické 5
10.3.1.3 Kryt dlážděný 5
10.3.1.4 Kryt z asfaltové směsi 5
10.3.1.5 Kryt z cementového betonu 5
10.3.2 Zarážedla 6
10.3.2.1 Betonové zarážedlo 6
10.3.2.2 Kolejnicové zarážedlo 6
10.3.2.3 Zemní zarážedlo 6
10.3.3 Účelové komunikace a zpevněné plochy 6
10.3.3.1 Obrubníky asfaltové 6
10.3.3.2 Kryt dlážděný 6
10.3.4 Odvodnění 7
10.4 DODÁVKA, SKLADOVÁNÍ A POČÁTEČNÍ ZKOUŠKY 7
10.4.1 Dodávka 7
10.4.2 Skladování 7
10.4.3 Počáteční zkoušky 7
10.4.3.1 Betony 7
10.4.3.2 Asfaltové směsi 7
10.4.3.3 Cementobetonové kryty 7
10.5 ODEBÍRÁNÍ VZORKŮ A KONTROLNÍ ZKOUŠKY 7
10.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY 8
10.7 KLIMATICKÁ OMEZENÍ 8
10.8 ODSOUHLASENÍ A PŘEVZETÍ PRACÍ 9
10.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ 9
10.10 EKOLOGIE 9
10.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA 9
10.12 SOUVISEJÍCÍ NORMY A PŘEDPISY 9
10.12.1 Technické normy 10
10.12.2 Předpisy 11
10.12.3 Související kapitoly TKP 11
1
Seznam zkratek
ČD České dráhy, akciová společnost
ČR Česká republika
ČSN Česká technická norma
LA Litý asfalt
LAH Litý asfalt hrubozrnný
LAJ Litý asfalt jemnozrnný
LAP Litý asfalt pískový
LAS Litý asfalt středně zrnný
PK Pozemní komunikace
SŽDC Správa železniční dopravní cesty, státní organizace
TKP Technické kvalitativní podmínky staveb státních drah
TP Technické podmínky
VL Vzorový list
ZTKP Zvláštní technické kvalitativní podmínky
2
10.1 ÚVOD
Pro tuto kapitolu platí všechny pojmy, ustanovení, požadavky a údaje uvedené v kapitole 1 TKP -
Všeobecně.
Kapitola 10 TKP zahrnuje zřízení nástupišť, ramp, zarážedel, účelových komunikací, zpevněných ploch a jejich
odvodnění ve shodě s uspořádáním, rozměry a podrobnostmi uvedenými na výkresech projektové dokumentace
(dále jen dokumentace) a požadavky určenými technickými kvalitativními podmínkami (dále jen TKP).
Tato kapitola neplatí pro silnice a dálnice, u kterých se postupuje podle TKP staveb pozemních komunikací,
které rovněž v podrobnostech platí pro účelové komunikace a zpevněné plochy.
Kapitola dále nezahrnuje úpravu zemní pláně, pro kterou platí kapitola 3 TKP, a svodné a kmenové potrubí pro
odvodnění, pro které platí kapitola 14 TKP. Dále tato kapitola neřeší zastřešení a přístupy na nástupiště.
10.1.1 Nástupiště a rampy
Druh nástupišť a ramp určuje dokumentace. Nástupiště se dělí na úrovňová (přístup cestujících v úrovni kolejí)
a mimoúrovňová (přístup cestujících mimo úroveň koleje). Technické parametry nástupišť jsou uvedeny
v ČSN 73 4959. Nástupiště mohou být s pevnou nástupní hranou (tvořenou schváleným typem prefabrikátu či
obrubníkem) nebo bez pevné nástupní hrany (sypaná nástupiště). Všechna nová a rekonstruovaná nástupiště
musí mít pevnou nástupní hranu. Požadavky na obrubníky, krajníky, nástupištní zídky z prefabrikovaných dílců,
podkladní vrstvy a kryt nástupišť a ramp jsou rovněž určeny dokumentací. V následujících odstavcích se uvádějí
technické a kvalitativní požadavky na kryty z běžných cementobetonových dlaždic, zámkové dlažby,
z cementového betonu, hutněných asfaltových směsí a litého asfaltu. Prefabrikovanými dílci se zde rozumějí
dílce z betonu, různých konglomerovaných směsí a přírodního kamene vyrobené ve výrobnách.
10.1.2 Zarážedla
Umístění a druh zarážedel určuje dokumentace. V této kapitole jsou specifikovány kvalitativní požadavky na
beton těla zarážedel, na druh použité výztuže v zarážedlech a druh použité zeminy v případě zemního zarážedla.
10.1.3 Účelové komunikace a zpevněné plochy
Podkladní vrstvy a kryt komunikací a zpevněných ploch je určen dokumentací. V následující skupině prací se
dále uvádějí technické a kvalitativní požadavky na asfaltové obrubníky a na kryty, které nebyly popsány
v čl. 10.1.1 této kapitoly, tj. z dlažebních kostek z přírodního kamene, z vegetačních tvárnic a ze železo-
betonových panelů.
10.1.4 Odvodnění
Tato kapitola zahrnuje odvodnění nástupišť, ramp, účelových komunikací a zpevněných ploch, a to otevřenými
příkopy, rigoly, žlaby a skluzy.
10.2 POPIS A KVALITA STAVEBNÍCH MATERIÁLŮ
Všechny materiály musí odpovídat požadavkům dokumentace a musí být odsouhlaseny SŽDC nebo stavebním
dozorem před započetím prací. Podmínky pro jejich použití stanoví kapitola 1 TKP Všeobecně.
10.2.1 Nástupiště a rampy
Prefabrikované obrubníky, krajníky a nástupištní zídky všech typů musí splňovat ustanovení ČSN EN 1340.
Materiály pro obrubníky z monolitického betonu (betonované na místě) musí svými vlastnostmi odpovídat
kapitolám 17 a 18 TKP a ustanovením ČSN EN 206-1, zvláště s ohledem na působení mrazu a chemických
rozmrazovacích prostředků.
Nástupištní zídky se zřizují z betonových tvárnic, pokud dokumentace neurčuje jinak. Beton pro výrobu těchto
prefabrikátů musí svými vlastnostmi odpovídat kapitolám 17 a 18 TKP.
Cementobetonová dlažba z běžných dlaždic, zámková dlažba a polovegetační tvárnice musí odpovídat
ustanovením ČSN 73 6131.
Litý asfalt typu LAP (pískový), LAJ (jemnozrnný), LAS (střednězrnný) a LAH (hrubozrnný), použitý pro kryt
nástupišť, ramp a dopravních ploch, musí svým složením a kvalitou odpovídat ČSN 73 6122.
3
Asfaltový beton a asfaltový koberec kteréhokoliv typu musí svými vlastnostmi a svou kvalitou odpovídat
ČSN 73 6121.
Cementový beton pro kryt chodníků a dopravních ploch musí svým složením a kvalitou odpovídat podmínkám
stanoveným v kapitole 17 TKP. Pro výrobu směsi je možno použít pouze kvalitních portlandských cementů nebo
cementů silničních.
Podkladní vrstvy se zřizují z nestmelených materiálů, které musí odpovídat požadavkům ČSN 73 6126, nebo
materiálů spojených asfaltovými nebo hydraulickými pojivy, pro které platí ustanovení ČSN 73 6121,
ČSN 73 6124, ČSN 73 6125, ČSN 73 6127 a ČSN 73 6128.
10.2.2 Zarážedla
Materiál zarážedel musí splňovat podmínky a ustanovení uvedené ve Vzorovém listu železničního spodku Ž 9
s výjimkou výztuže, pro kterou platí kapitola 17 TKP.
10.2.3 Účelové komunikace a zpevněné plochy
Asfaltové obrubníky se vyrábějí z asfaltových obalovaných směsí, a to z asfaltového betonu nebo litého asfaltu.
Jejich kvalita a složení mají přiměřeně odpovídat ustanovením ČSN 73 6121 pro asfaltový beton jemnozrnný pro
obrusné vrstvy a ČSN 73 6122 pro litý asfalt. Pro odsouhlasení materiálů je stavební dozor oprávněn požadovat
technologický předpis a zkušební pokládku obrubníku ze stejné směsi a stejným technickým vybavením, jakého
bude použito na stavbě.
Vegetační dílce a železobetonové panely musí splňovat podmínky ČSN 73 6131-2, ČSN 73 6131-3 a TP 153.
10.2.4 Odvodnění
Rozměry, materiál, typ a případné další požadované vlastnosti materiálu a dílců pro odvodnění a pro chráničky
určuje dokumentace. Požadavky na beton rigolů, žlabů a skluzů betonovaných na místě, i prefabrikovaných,
stanoví kapitola 17 TKP. Další vlastnosti prefabrikovaných rigolů, žlabů a skluzů stanoví kapitola 17 TKP. Pro
liniové odvodňovače z kovu, polymerovaných betonů a dalších předloží zhotovitel návrh k odsouhlasení
stavebnímu dozoru.
10.3 TECHNOLOGICKÉ POSTUPY PRACÍ
Pokládka nástupištních desek do správné polohy od osy koleje se provádí až po položení a konečném podbití
přilehlé koleje.
10.3.1 Nástupiště a rampy
Při zřizování nástupišť a ramp je nutné dodržovat zásady ČSN 73 4959, Vzorového listu železničního spodku
Ž 8 a vyhlášky č. 369/2001 Sb..
10.3.1.1 Obrubníky, krajníky a prefabrikované nástupištní zídky
Osazování obrubníků, krajníků a nástupištních zídek se provádí do zavlhlé betonové směsi z betonu pevnostní
třídy C 12/15, pokud dokumentace neurčuje jinak, a musí splňovat podmínky ČSN EN 206-1. Tloušťka lože
a boční opěra musí odpovídat dokumentaci. Spáry mezi čely obrubníků, krajníků a nástupištních zídek nesmějí
být větší než 10 mm a vyplňují se betonem nebo cementovou maltou požadovanou dokumentací, která musí
vyhovovat požadavkům ČSN EN 998-2.
Podklad pro osazování musí být pevný, řádně zhutněný.
Prvních 7 dní po osazení se provádí ošetřování podkladního betonu a výplně spár podle ČSN EN 206-1.
Podložky nástupištních tvárnic nebo úložné bloky u nástupiště se osazují na upravené kolejové lože, vyrovnané
vrstvou drtě podle dokumentace. Případně je možné přesnou polohu podložek nástupištních tvárnic zajistit jejich
uložením do cementové malty. Podložky nebo úložné bloky se pečlivě vyrovnají výškově i směrově a prostor se
zasype až do výše horní plochy pražců drtí, která se zhutní. Při použití speciálních materiálů se postupuje podle
pokynů výrobce.
Násyp tělesa musí být zhutněn podle kapitoly 3 TKP.
U úrovňového nástupiště se na straně, kde není nástupištní zídka, osadí do maltového lože podélný betonový
obrubník. Betonový obrubník odděluje vlastní povrchovou úpravu nástupištní plochy od zásypu drtí. Povrchová
4
úprava nástupištní plochy a úprava nástupišť při ukončení rampou nebo na přejezdech se řídí zásadami podle
Vzorového listu železničního spodku Ž 8, ČSN 73 4959 a kapitoly 9 TKP.
10.3.1.2 Obrubníky a krajníky monolitické
Podklad pro betonáž musí být pevný, řádně zhutněný v souladu s ČSN 72 1006.
Monolitické obrubníky a krajníky mohou být betonovány speciálním finišerem nebo do bednění. Tvar bednění
udává dokumentace stavby, materiál bednění musí zaručovat hladké lícní plochy, podrobnosti stanovuje kapitola
17 TKP. Svrchní plocha betonu musí být vyhlazena.
Hutnění se provede běžnými hutnícími metodami tak, aby beton byl zpracován v celé tloušťce. Povrch musí být
po zhutnění rovný a uzavřený.
Pracovní záběr musí končit výhradně dilatační spárou. Dilatační spáry jsou kolmé k podélné ose obrubníku nebo
krajníku a zřizují se v úrovni dilatačních spár přilehlé vozovky, avšak v maximální vzdálenosti 5 m. Úpravu
a výplň dilatačních spár předepisuje dokumentace. Výplň spár musí být řádně provedena.
Prvních 7 dní po betonáži se provádí ošetřování betonu podle kapitoly 17 TKP.
10.3.1.3 Kryt dlážděný
Způsob pokládky cementobetonové dlažby stanoví ČSN 73 6131-1.
Pro zřizování dlažeb libovolných typů platí příslušná ustanovení ČSN 73 6131 a TKP staveb pozemních
komunikací.
Speciální dlažby se provedou podle technologického předpisu zhotovitele, který podléhá schválení stavebního
dozoru.
10.3.1.4 Kryt z asfaltové směsi
Litý asfalt lze rozprostírat na suchý betonový podklad při vytvoření izolační mezivrstvy nebo přímo na podklad
z asfaltové vrstvy. Typ izolační vrstvy stanoví dokumentace nebo stavební dozor. Při výrobě směsi litého asfaltu,
jeho dopravě a rozprostírání je třeba dodržovat ustanovení ČSN 73 6122. Rozprostírání může být strojní nebo
ruční, výsledný povrch litého asfaltu musí být opatřen zdrsňujícím posypem z drobného kameniva podle
ČSN 73 6122, který se za tepla zaválcuje do povrchu.
Asfaltový beton nebo asfaltový koberec lze pokládat na vrstvu cementového betonu, vrstvu kameniva
zpevněného cementem nebo na zhutněnou vrstvu nestmeleného drceného kameniva. Tyto vrstvy se opatří
asfaltovým spojovacím postřikem podle ČSN 73 6129. Rozprostírání, ostatní podmínky pokládky a způsob
hutnění budou uvedeny v technologickém předpisu zhotovitele, který musí schválit stavební dozor. Ručního
rozprostření může být použito pouze se svolením stavebního dozoru.
10.3.1.5 Kryt z cementového betonu
Provádění krytů nástupišť a ramp z cementového betonu se řídí ustanoveními ČSN 73 6123 platnými pro
vozovky skupiny IV. Betonáž se provádí finišerem nebo ručně na řádně zhutněný podklad z drceného nebo
těženého kameniva.
Pro lepší zpracovatelnost směsi je možné použít různé plastifikační přísady, které jsou osvědčeny na základě
zkoušek provedených oprávněnou odbornou institucí nebo osvědčeny dlouhodobým použitím v praxi. Pokud
bude nutné použít látky zpomalující nebo urychlující tuhnutí betonu, musí být vhodnost jejich použití prokázána
průkazními zkouškami. Použití všech přísad musí být schváleno stavebním dozorem.
Vzdálenost a rozmístění dilatačních spár a oddělovací vložky určuje dokumentace. Vzdálenost nemá být větší
než 25ti až 30ti násobek tloušťky vrstvy. Dilatační spáry se vytvářejí vkládáním oddělovacích vložek nebo
dodatečným prořezáváním ztvrdlého betonu ve shodě s dokumentací. Příčné smršťovací spáry se řežou
v tzv."otevřené době řezání", tj. v době, kdy cementobetonový kryt je dostatečně únosný až do doby, než teplota
krytu přestane stoupat, nejpozději však do 24 hodin po betonáži. Při řezání nesmí docházet k vytrhávání zrn
kameniva a olamování hran.
Po dosažení stáří betonu 28 dní je nutné spáry utěsnit. Těsnění spáry musí zabránit vnikání vody a pevných
nečistot do prostoru spáry a zabezpečit funkčnost spáry při objemových změnách cementového betonu.
Po dohodě se stavebním dozorem lze použít zálivky za horka, tmely za studena, případně pružné prefabrikované
vložky.
5
Prvých 7 dní po skončení betonáže je nutné provádět ošetřování betonu podle ČSN EN 206-1 a ČSN 73 6123.
10.3.2 Zarážedla
Při zřizování zarážedel je nutné dodržovat zásady podle Vzorového listu železničního spodku Ž 9.
10.3.2.1 Betonové zarážedlo
Druh betonu a konstrukce musí odpovídat dokumentaci a požadavkům ČSN EN 206-1 a kapitol 17 a 18 TKP.
Pro základ zarážedla se nejprve provede výkop jámy. Je-li navržen štěrkopískový polštář, zhutní se náležitě
ručními pěchy. Pro těleso zarážedla se zhotoví bednění a svaří ocelová výztuž. Do bednění se zapustí kamenáče
pro připevnění nárazníků, úhelník pro osazení návěstidla a trubka pro kabel osvětlení. Betonáž zarážedla se
provede bez pracovních spár. Po odbednění betonu se provede případná povrchová úprava, zaoblí se viditelné
hrany a osadí se nárazníky a návěstidlo.
Hloubku založení a stupeň zhutnění podloží předepisuje dokumentace.
Prvých 7 dní po skončení betonáže je nutné provádět ošetřování betonu podle kapitoly 17 TKP.
10.3.2.2 Kolejnicové zarážedlo
Pokud se kolejnicové zarážedlo buduje na stávající koleji, na jejím konci je nejprve nutné odmontovat 4,1 m
koleje, snížit a upravit kolejové lože a osadit dřevěné pražce v předepsané poloze. Zřizuje-li se zarážedlo až za
koncem kusé koleje, je nutné úsek 4,1 m upravit nově s kolejovým ložem a pražci. Na pražce se připevní dva
rámy kolejnicového zarážedla, spojí se nárazníkovým trámcem a opatří nárazníky. Zarážedlo se doplní
návěstidlem a trubkou pro přívod osvětlovacího kabelu.
10.3.2.3 Zemní zarážedlo
Hlavní částí zemního zarážedla je zemní hrázka, která se zřizuje ze zemin, zaručujících stabilitu a tvar tělesa.
Hrázka se sype po vrstvách tloušťky 0,25 m a vrstvy se hutní podle zásad uvedených v kapitole 3 TKP.
10.3.3 Účelové komunikace a zpevněné plochy
Při zřizování účelových komunikací a zpevněných ploch je nutné dodržovat zásady podle Vzorového listu
železničního spodku Ž 10.
Tento článek řeší obrubníky asfaltové a kryt dlážděný, které nejsou řešeny v článku 10.3.1.
Vozovka účelových komunikací i zpevněných ploch včetně zpevněné krajnice má příčný sklon směrem
od koleje. Pokud toto není možné dodržet, je nutné zajistit odvedení stékající vody mimo kolejiště.
10.3.3.1 Obrubníky asfaltové
Pokládka asfaltových obrubníků se provede speciálním finišerem. Obalovaná směs při pokládce musí mít teplotu
min. 140°C. Obrubníky jsou pokládány na ložnou nebo obrusnou asfaltovou vrstvu vozovky opatřenou
spojovacím postřikem.
Asfaltové obrubníky se kladou bez dilatačních spár. Pracovní záběr musí končit svislou plochou kolmou
k podélné ose obrubníku. Před další pokládkou se styčná plocha prohřeje, aby bylo zaručeno dokonalé spojení
starého a nového materiálu. Obrubníky musí být dobře zhutněny v celém svém průřezu, povrch musí být bez
trhlin, děr nebo otvorů.
Obrubníky z litého asfaltu (dále jen LA) se kladou do bednění po vrstvách v maximální tloušťce 50 mm.
Provedení asfaltových obrubníků se musí řídit technologickým předpisem vypracovaným zhotovitelem
a schváleným stavebním dozorem.
10.3.3.2 Kryt dlážděný
Způsob pokládky kamenné dlažby stanoví ČSN 73 6131-1.
Vegetační dílce se osazují na odvodněnou zemní pláň. Je-li v podloží propustná zemina, není třeba odvodnění
provádět. Osazené tvárnice se zasypou ornicí a zatravní.
6
Montáž betonových panelů se provádí podle zásad uvedených v ČSN 73 6131-2. Betonové panely se ukládají na
pevný urovnaný podklad, který je upraven do náležitého příčného sklonu podle dokumentace. Uložení panelů na
pískovém podkladu (tloušťka podle dokumentace) musí být po celé jejich ploše a styčné hrany musí být v jedné
rovině. Spáry mezi panely se vyplní ve shodě s dokumentací pískem, asfaltovou zálivkou nebo cementovou
maltou.
10.3.4 Odvodnění
Při zřizování odvodnění je nutné dodržovat zásady podle Vzorového listu železničního spodku Ž 3 a kapitoly
4 TKP.
Příkopy, rigoly, žlaby, skluzy, příkopové zídky, kaskády a trativodní vyústí se provedou v souladu s dokumen-
tací. Při použití betonových dílců a dlažeb je nutno dodržet předepsaný sklon dna a jednotlivé prvky musí být
zalícovány tak, aby voda mohla plynule odtékat. Při betonování odvodnění speciálním finišerem nebo do
bednění musí být horní plocha betonu vyhlazena. Podklad pro betonáž musí být pevný a řádně zhutněný.
Pracovní záběr musí končit výhradně dilatační spárou. Dilatační spáry jsou kolmé k podélné ose a zřizují se
v úrovni dilatačních spár přilehlé betonové vozovky, avšak v maximální vzdálenosti 10 m.
Prvních sedm dní po betonáži se provádí ošetřování betonu podle ČSN EN 206-1.
Pro provádění betonářských prací platí pokyny a požadavky uvedené v kapitole 17 TKP.
U liniových odvodňovačů navrhne zhotovitel konkrétní systém v souladu s pokyny výrobce a předloží
k odsouhlasení stavebnímu dozoru.
Drenáže pro trvalé odvodnění pláně se provedou podle dokumentace, v níž je stanoven druh materiálu, hloubka,
profil, poloha i konstrukční uspořádání. Pro jejich zřízení platí kapitola 4 TKP.
10.4 DODÁVKA, SKLADOVÁNÍ A POČÁTEČNÍ ZKOUŠKY
10.4.1 Dodávka
Všechen dodaný materiál musí mít předepsanou kvalitu dokladovanou prohlášením shody (osvědčením
o jakosti) nebo certifikací autorizované zkušebny podle příslušných právních předpisů.
10.4.2 Skladování
Prefabrikáty dodávané i staveništní musí být skladovány na upravených plochách tak, aby nedošlo k jejich
poškození.
10.4.3 Počáteční zkoušky
10.4.3.1 Betony
Pokud budou průkazní zkoušky stavebním dozorem požadovány, provedou se podle kap. 17 TKP.
10.4.3.2 Asfaltové směsi
Počáteční zkoušky asfaltových směsí a LA zajišťuje zhotovitel. Jejich přílohou jsou certifikáty nebo prohlášení
shody asfaltových pojiv a kameniva. Počáteční zkoušky musí být provedeny podle ČSN 73 6160, přílohy 1.
Musí být stanoveno složení asfaltových směsí, pracovní teploty pro výroby a zpracování směsí a způsob jejich
zhutnění. Asfaltová směs musí mít fyzikálně mechanické vlastnosti splňující parametry stanovené ČSN 73 6121,
respektive ČSN 73 6122 pro LA nebo vlastnosti předepsané ZTKP pro určitou stavbu. Asfaltová směs nebo LA
nesmí být použita bez odsouhlasení počátečních zkoušek stavebním dozorem.
10.4.3.3 Cementobetonové kryty
Postupuje se podle ustanovení ČSN 73 6123.
10.5 ODEBÍRÁNÍ VZORKŮ A KONTROLNÍ ZKOUŠKY
Odběr vzorků a kontrolní zkoušky betonu na místě betonovaných obrubníků a nástupištních zídek se provádí
podle kapitoly 17 TKP.
7
Pro nástupiště, rampy a dopravní plochy z cementového betonu platí pro odběr vzorků a kontrolní zkoušky
ustanovení ČSN 73 6123.
Odběr vzorků, kontrolní zkoušky a zkoušky hotové úpravy z asfaltových směsí a LA se provádí v rozsahu
a četnosti stanovené ČSN 73 6121 a ČSN 73 6122.
Zkoušení asfaltových obrubníků se provádí stejným způsobem a ve stejném rozsahu jako u plošných úprav
z asfaltových směsí. Stupeň zhutnění se nezjišťuje.
Výsledky zkoušek je třeba předložit stavebnímu dozoru. Z výsledků všech provedených zkoušek připraví
zhotovitel zprávu, kterou přiloží k žádosti o zahájení přejímacího řízení.
Žádná konstrukce, vrstva nebo konstrukční část nesmí být zakryta bez souhlasu stavebního dozoru. Zhotovitel
musí umožnit stavebnímu dozoru zkontrolovat jakoukoliv část provedených prací, které mají být zakryty nebo
které se dostanou dalším stavebním postupem mimo dohled stavebního dozoru. Zhotovitel sdělí stavebnímu
dozoru plánovaný termín zakrytí určité části provedených prací.
10.6 PŘÍPUSTNÉ ODCHYLKY, MÍRA OPOTŘEBENÍ, ZÁRUKY
Vzdálenost hrany nástupiště od osy koleje musí být v souladu s projektovou dokumentací s tolerancí při přejímce
prací -0/+20 mm (měřeno od přímky procházející osou koleje a kolmé na spojnici temen kolejnicových pasů).
Doporučuje se zřizovat práh nástupiště na horní hranici této tolerance. Pro posouzení je přitom podstatná
vzdálenost vůči skutečné poloze koleje, nikoliv vůči teoretické poloze projektované. Výškové umístění
nástupištní hrany musí odpovídat dokumentaci s tolerancí +0/-10 mm. Průběh viditelných hran musí být plynulý
bez viditelných nerovností. Absolutní výškové odchylky nivelety temene kolejnicového pásu od její
projektované nadmořské výšky při přejímce dokončených prací v nástupišti před zahájením trvalého provozu
v koleji jsou uvedeny v ČSN 73 6360 – 2, tabulka 5.
Nástupištní tvárnice musí být uloženy na úložné bloky centricky, maximální přípustná odchylka v podélném
směru činí ± 50 mm.
Maximální velikost spáry mezi konzolovými nástupištními deskami je 10 mm.
Rovnost dokončeného povrchu nástupišť, ramp a dopravních ploch s libovolným krytem se kontroluje latí délky
4,0 m podle ČSN 73 6175. Hloubka nerovností pod volně položenou latí nesmí překročit 10 mm, odchylka
příčného sklonu předepsaného dokumentací stavby nesmí být větší než 0,5 %, v žádném případě však nesmí
dojít k vytváření kaluží (musí být zajištěn odtok vody). Dlážděné kryty nástupišť, ramp a dopravních ploch musí
vyhovovat podmínkám stanoveným ČSN 73 6131-1.
Odchylka tloušťky krytových a podkladních vrstev nesmí překročit hodnoty předepsané příslušnou ČSN, podle
které byla vrstva zřízena (viz oddíl 10.3.).
Poklopy šachet mříží vpustí a rošty liniových žlabů, musí být v pochozích a pojízdných částech v úrovni přilehlé
zpevněné úpravy, odchylka se nepřipouští. Při umístění vpustí v odvodňovacích zařízeních (žlaby, rigoly) se
mříž osadí 10 až 20 mm pod úrovní zpevnění. V ostatních případech (nezpevněné plochy) je přípustná výšková
odchylka ±50 mm. Příkopy, rigoly, betonové žlaby a skluzy smějí mít výškovou odchylku ±10 mm, nesmí však
dojít k vytváření kaluží nebo stupňů ve dně.
Záruky a záruční doby všeobecně stanoví kapitola 1 TKP. Během záruční doby nesmí zařízení popisovaná touto
kapitolou vykazovat žádné závady v poloze vůči koleji, odvodnění, ani technickém stavu zařízení.
Údržbu v záruční době zajišťuje správce HIM podle ustanovení v kapitole 1 TKP.
10.7 KLIMATICKÁ OMEZENÍ
Betonáž nástupišť, ramp a dopravních ploch z cementového betonu lze provádět pouze v období, kdy průměrná
denní teplota v průběhu posledních tří dnů neklesla pod +5°C a minimální noční teplota neklesla pod 0°C.
Jestliže je z různých důvodů nutné betonovat v nepříznivých klimatických podmínkách, je nutné beton ochránit.
Betonáž, včetně ochrany, podléhá schválení stavebního dozoru.
Kladení obrubníků, dlažby nástupišť, odvodňovacích zařízení, ramp a dopravních ploch do betonového lože lze
provádět pouze v období, kdy průměrná denní teplota v průběhu posledních tří dnů neklesla pod +5°C při použití
portlandských cementů a pod +8°C při použití směsných cementů. Noční teploty však nesmějí klesnout nikdy
pod 0°C.
Dlažbu do lože z nestmelených materiálů lze provádět pouze tehdy, neklesne-li noční i denní teplota pod bod
mrazu a současně za podmínky, že podklad, na který je kladena, není promrzlý.
8
Pokládka asfaltových obrubníků a asfaltových vrstev nástupišť, ramp a dopravních ploch může být prováděna při
venkovní teplotě min.+5°C, v posledních 24 hodinách nesmí však teplota klesnout pod +3°C. Toto teplotní
omezení neplatí pro litý asfalt.
10.8 ODSOUHLASENÍ A PŘEVZETÍ PRACÍ
Při odsouhlasení a převzetí prací kontroluje stavební dozor rozsah, kvalitu a způsob provedení prací, které musí
odpovídat požadavkům smlouvy o dílo. Případné změny musí být předem dohodnuty a odsouhlaseny se
stavebním dozorem. Kvalita provedených prací musí odpovídat příslušným ustanovením této kapitoly. Kontrolní
zkoušky dokončených prací se provádějí v rozsahu stanoveném závaznými předpisy, které jsou uvedeny v oddíle
10.5 této kapitoly TKP pro jednotlivé druhy prací.
Nástupiště:
kontroluje se dokumentací předepsaná vzdálenost objektů od koleje, výška nástupní hrany nad temenem
kolejnice, přesah desek a vzdálenost nástupištní zídky od koleje
− u části staveb z prefabrikátů, se kontroluje dokumentací předepsaná vzdálenost nástupištní hrany od osy
koleje, výška nástupní hrany nad temenem kolejnice, přesah desek, neporušenost prefabrikátů, přesnost jejich
uložení, jejich vzájemná poloha a stabilita nástupištních desek při jejich zatížení.
Účelové komunikace a zpevněné plochy:
− odsouhlasení těch částí stavby, které budou po jejím dokončení nepřístupné, musí být provedeno před jejich
zakrytím.
Na jednotlivých částech nástupišť, účelových komunikacích a zpevněných plochách se dále kontroluje:
− konstrukční vrstvy vozovky - míra zhutnění, tloušťka a šířka, kvalita materiálu
− odvodnění
− sklony dna
− správné osazení a neporušenost prvků
− osazení poklopů, mříží a krycích roštů
− kvalita asfaltových směsí a betonu musí být průběžně prokazována kontrolními zkouškami.
10.9 KONTROLNÍ MĚŘENÍ, MĚŘENÍ POSUNŮ A PŘETVOŘENÍ
Není požadováno.
10.10 EKOLOGIE
Při provádění prací musí být dodrženy podmínky stanovené právními předpisy, dokumentací a stavebním
povolením. Zvláštní pozornost musí být věnována otázce hlučnosti při nasazení stavebních strojů s přihlédnutím
k charakteru okolní zástavby.
Při pracích na staveništi je povinností zhotovitele při manipulaci se škodlivými látkami a následně při
zneškodnění odpadů postupovat v souladu se zákony č. 185/2001 Sb. v platném znění a 254/2001 Sb. v platném
znění.
Podrobnější požadavky určuje kapitola 1 TKP.
10.11 BEZPEČNOST PRÁCE A TECHNICKÝCH ZAŘÍZENÍ, POŽÁRNÍ OCHRANA
Požadavky na bezpečnost práce a technických zařízení jakož i na požární ochranu obecně stanoví kapitola
1 TKP.
10.12 SOUVISEJÍCÍ NORMY A PŘEDPISY
Uvedené související normy a předpisy vycházejí z aktuálního stavu v době zpracování TKP, resp. jejich
aktualizace. Uživatel TKP odpovídá za použití aktuální verze výchozích podkladů ve smyslu kap. 1.3 TKP,
tj. právních předpisů, technických norem a předpisů a předpisů ČD a SŽDC.
9
10.12.1 Technické normy
ČSN 33 2000-4-41 Elektrotechnické předpisy - Elektrická zařízení - Část 4: Bezpečnost - Kapitola 41:
Ochrana před úrazem elektrickým proudem
ČSN 33 2000-5-54 Elektrotechnické předpisy. Elektrická zařízení. Část 5: Výběr a stavba elektrických
zařízení. Kapitola 54: Uzemnění a ochranné vodiče
ČSN 34 1500 Elektrotechnické předpisy. Předpisy pro elektrická trakční zařízení
ČSN 72 1006 Kontrola zhutnění zemin a sypanin
ČSN 72 3000 Výroba a kontrola betonových stavebních dílců. Společná ustanovení
ČSN 73 0802 Požární bezpečnost staveb - Nevýrobní objekty
ČSN 73 0804 Požární bezpečnost staveb - Výrobní objekty
ČSN 73 2480 Provádění a kontrola montovaných betonových konstrukcí
ČSN 73 4959 Nástupiště a nástupištní přístřešky na drahách celostátních, regionálních a vlečkách
ČSN 73 6101 Projektování silnic a dálnic
ČSN 73 6110 Projektování místních komunikací
ČSN 73 6114 Vozovky pozemních komunikací. Základní ustanovení pro navrhování
ČSN 73 6121 Stavba vozovek. Hutněné asfaltové vrstvy
ČSN 73 6122 Stavba vozovek. Lité asfalty
ČSN 73 6123 Stavba vozovek. Cementobetonové kryty
ČSN 73 6124 Stavba vozovek. Kamenivo stmelené hydraulickým pojivem
ČSN 73 6125 Stavba vozovek. Stabilizované podklady
ČSN 73 6126 Stavba vozovek. Nestmelené vrstvy
ČSN 73 6127 Stavba vozovek. Prolévané vrstvy
ČSN 73 6128 Stavba vozovek. Vtlačované vrstvy
ČSN 73 6129 Stavba vozovek. Postřiky a nátěry
ČSN 73 6130 Stavba vozovek. Emulzní kalové vrstvy
ČSN 73 6131-1 Stavba vozovek. Dlažby a dílce. Část 1: Kryty z dlažeb
ČSN 73 6131-2 Stavba vozovek. Dlažby a dílce. Část 2: Kryty ze silničních dílců
ČSN 73 6131-3 Stavba vozovek. Dlažby a dílce. Část 3: Kryty z vegetačních dílců
ČSN 73 6160 Zkoušení silničních živičných směsí
ČSN 73 6172 Odběr, měření a zkoušení vzorků z krytu cementobetonové vozovky
ČSN 73 6175 Měření nerovnosti povrchů vozovek
ČSN 73 6177 Měření a hodnocení protismykových vlastností povrchů vozovek
ČSN 73 6310 Navrhování železničních stanic
ČSN 73 6320 Průjezdné průřezy na dráhách celostátních, dráhách regionálních a vlečkách
normálního rozchodu
ČSN 73 6360-2 Konstrukční a geometrické uspořádání koleje železničních drah a její prostorová
poloha - Část 2: Stavba a přejímka, provoz a údržba
ČSN 74 4507 Odolnost proti skluznosti povrchu podlah - Stanovení součinitele smykového tření
ČSN EN 206-1 Beton - Část 1: Specifikace, vlastnosti, výroba a shoda
ČSN EN 998-2 Specifikace malt pro zdivo - Část 2: Malty pro zdění
ČSN EN 1340 Betonové obrubníky - Požadavky a zkušební metody
ČSN EN 12001 Stroje pro přepravu, rozstřikování a ukládání betonové směsi a malty - Bezpečnostní
požadavky
ČSN EN 12697-1 Asfaltové směsi - Zkušební metody pro asfaltové směsi za horka - Část 1-39
ČSN P ENV 13670-1 Provádění betonových konstrukcí - Část 1: Společná ustanovení
10
10.12.2 Předpisy
SŽDC (ČD) Op16 Pravidla o bezpečnosti a ochraně zdraví při práci
SŽDC S4 Železniční spodek
Vyhláška o obecných technických požadavcích zabezpečujících užívání staveb osobami s omezenou
č. 369/2001 Sb. schopností pohybu a orientace
Vzorové listy železničního spodku
Ž Úvodní část
Ž3 Odvodňovací zařízení
Ž8 Nástupiště na drahách celostátních, regionálních a vlečkách
Ž9 Zarážedla
Ž10 Účelové komunikace a dopravní plochy v dopravnách a stanovištích ČD.
Technické podmínky pro stavby pozemních komunikací
TP153 Zpevněná travnatá parkoviště
10.12.3 Související kapitoly TKP
Kapitola 1 - Všeobecně
Kapitola 3 - Zemní práce
Kapitola 4 - Odvodnění tratí a stanic
Kapitola 9 - Úrovňové přejezdy a přechody
Kapitola 14 - Kanalizace, septiky, čističky a lapače
Kapitola 17 - Beton pro konstrukce
Kapitola 18 - Betonové mosty a konstrukce
11
Poznámky:
12
TECHNICKÉ KVALITATIVNÍ PODMÍNKY STAVEB STÁTNÍCH DRAH
Kapitola 10
T ř e t í - aktualizované vydání se zapracovanou změnou č. 6 /z roku 2008/
Vydala Správa železniční dopravní cesty, státní organizace.
Zpracovatel: PRAGOPROJEKT, a.s., a SUDOP Praha, a.s.
Zpracovatel změny č. 6: Ing. Petr Kapoun (SUDOP Brno)
Odborný gestor: Ing. Hana Bouberlová,
Správa železniční dopravní cesty, státní organizace,
Odbor traťového hospodářství
Vydal: Správa železniční dopravní cesty, státní organizace
Odbor traťového hospodářství
Dlážděná 1003/7, 110 00 Praha 1, Nové Město
Distribuce: Správa železniční dopravní cesty, státní organizace
Technická ústředna dopravní cesty
ÚATT - oddělení typové dokumentace
772 58 Olomouc, Nerudova 1
tel.: +420 972 742 241, +420 972 741 769,
fax: +420 972 741 290,
e-mail: otd@tudc.cz
www.tudc.cz
